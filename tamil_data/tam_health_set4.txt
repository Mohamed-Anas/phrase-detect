ID	Sentence
TMHED3001	சர்க்கரை நோய் தீர்க்கும் உணவு முறை : பொதுவாக 35 வயது வரை உணவில் எந்தக் கட்டுப்பாடும் வைத்துக் கொள்ள வேண்டியதில்லை . அவரவர் வாழும் சூழ்நிலை, உத்தியோகம், பணி இவற்றைப் பொறுத்து தங்களுக்கு ஒத்து வரக்கூடிய, தங்களுக்குப் பிடித்த எந்த உணவையும் சாப்பிட்டு வரலாம் .
TMHED3002	ஹோட்டல், விடுதிகள் போன்ற வெளியிடங்களைத் தவிர்த்து தாமே சமைத்து உண்ணுதல் நலம் .
TMHED3003	அரை வயிறு உணவு, கால் வயிறு தண்ணீர், கால் வயிறு காற்றுக்காக காலியாக வைத்திருத்தல் என்னும் உணவுப் பழக்கம் எக்காலத்திற்கும், யாவர்க்கும் பொருந்தி வரக் கூடிய ஓர் ஆரோக்யமான உணவுப் பழக்கமாகும்.
TMHED3004	35 வயதிற்குப் பின் உணவு முறையில் சில கட்டுப்பாடுகளை வைத்துக் கொள்ளுதல் அவசியம்.
TMHED3005	அரிசியில் உள்ள அதிகப்படியான ஸ்டார்ச் சத்து சர்க்கரை நோய் உள்ளவர்களை மிகவும் பாதிப்பதால் ஸ்டார்ச் குறைவாக உள்ள கோதுமையை அதிகமாக உணவில் சேர்த்துக் கொள்வது அவசியம்.
TMHED3006	இரவு உணவு கோதுமை சப்பாத்தியாக, கோதுமை தோசையாக இருத்தல் நலம். சர்க்கரையின் அளவைப் பாதியாகக் குறைத்துக் கொள்ள வேண்டும்.
TMHED3007	50 வயதிற்குப் பின் சர்க்கரையை அறவே தவிர்த்து விட வேண்டும். 40 வயது முதல் நெய்யை உணவில் சேர்த்துக் கொள்ளக் கூடாது.
TMHED3008	இதனால் மூட்டு வலி, ஈரல் வீக்கம் போன்ற நோய்களிலிருந்து தற்காத்துக் கொள்ளலாம். சர்க்கரை நோய் முற்றிய நிலையிலிருந்தால் காலை, மதியம், இரவு என மூன்று வேளைகளிலும் அரிசி சாதத்தைத் தவிர்த்து கோதுமை உணவை மட்டுமே ஏற்க வேண்டும்.
TMHED3009	ஆரம்ப நிலையிலுள்ள சர்க்கரை நோயை சரியான உணவுப் பழக்கத்தால் எளிதில் குணமாக்கி விடலாம் என்பது உண்மையே. இவர்கள் காலையில் எழுந்தவுடன் ஒரு அருகம்புல் உருண்டையை வாயில் போட்டு ஒரு டம்ளர் நீர் அருந்தவும்.
TMHED3010	அருகம்புல் உருண்டை எப்படி செய்வது ? வேர், தண்டு நீக்கிய அருகம்புல்லைச் சேகரித்து அம்மியில் வைத்து நன்றாக அரைக்கவும் .
TMHED3011	அத்துடன் நீர் சேர்க்காமல் தேவையான அளவு வடிகஞ்சியை ஊற்றி நைசாக அரைக்கவும். அருகம்புல்லை கல் அம்மி, ஆட்டுக்கல்லில்தான் அரைக்க வேண்டும்.
TMHED3012	மின்சார மிக்சிகளைப் பயன்படுத்தக் கூடாது. அருகம்புல் விழுதான பதத்திற்கு வந்தவுடன் அதை வழித்தெடுத்து, உருண்டையாக உருட்டி ஒரு வெள்ளை வேட்டியில் அந்த உருண்டைகளை வைத்து நன்றாக வெயியில் காய வைக்கவும்.
TMHED3013	சர்க்கரை நோய் தீர்க்கும் ஆராக் கீரை : அருகம்புல் உருண்டையில் உள்ள ஈரப் பதம் நன்றாகக் காயும் வரை தேவையான நாட்கள் தொடர்ந்து வெயிலில் காய வைக்கவும். நன்றாகக் காய்ந்தவுடன் ஒரு கண்ணாடி பாட்டிலில் அல்லது பீங்கான் பாத்திரத்தில் அருகம்புல் உருண்டைகளைப் போட்டு பத்திரப்படுத்தி வைக்கவும்.
TMHED3014	இப்படி தயார் செய்யப்பட்ட அருகம்புல் உருண்டைகளை தினமும் ஒரு உருண்டை வெறும் வயிற்றில் உண்டு ஒரு டம்ளர் நீர் அருந்தி வந்தால் ஆரம்பி நிலையிலுள்ள சர்க்கரை வியாதி குணமாகும். முற்றிய நிலையிலுள்ள நோயின் கடுமை தணியும்.
TMHED3015	இரண்டாவதாக, இரவில் அரிசி சாதத்தில் நீர் ஊற்றி வைத்திருந்து காலையில் (பழைய) சாதத்தில் உள்ள நீரை வடித்து விட்டு உண்பதால் சாதத்தில் உள்ள பெரும்பான்மையான ஸ்டார்ச் சத்து நீர் மூலம் வெளியேறி விடும்.
TMHED3016	இந்த சாதத்தை நாள் முழுவதும் சாம்பார், ரசம், மோர் இவற்றை சேர்த்து உண்ணலாம். இதனால் உடலில் சர்க்கரையின் அளவு அதிகமாகாது.
TMHED3017	மூன்றாவதாக, நீர் ஆரை என்ற ஒரு கீரை உண்டு. வயல் வரப்புகளில், வாய்க்கால்களில் நீர் தொடர்ந்து இடங்களில் முளைத்திருக்கும். நாலு இதழ்கள் கொண்டது. இந்த ஆராக்கீரையைச் சமைத்து தினந்தோறும் உண்ண வேண்டும்.
TMHED3018	பசுவிற்கும் ஒரு கைப்பிடி ஆராக் கீரையை சிறிதளவு வெல்லத்துடன் சேர்த்துக் கொடுத்தில் மிகவும் துரிதமான பலன்களைக் கொடுக்கும்.
TMHED3019	ஆராக் கீரையைப் பெற இயலாதவர்கள் தினமும் ஒரு கட்டு அகத்திக் கீரையை பசு மாட்டிற்கு அளித்து வரவும்.
TMHED3020	இந்த உணவு முறையையும், தான முறையையும் தொடர்ந்து நிறைவேற்றி வந்தால் மிக எளிதில் சர்க்கரை வியாதியின் துன்பத்திலிருந்து மீளலாம். இதய நோய்கள் அகற்றும் உணவு முறை.
TMHED3021	குடும்பக் கட்டுப்பாடு செய்து கொண்டவர்கள் கவனத்திற்கு : குடும்பக் கட்டுப்பாடு அறுவை சிகிச்சை செய்து கொண்ட பெண்களுக்கு உடல் எடை அதிகரிக்க அதிக வாய்ப்புகள் இருப்பது தெரிய வந்துள்ளது.
TMHED3022	தற்போது உடல் எடை உயர்வு ஒரு மிகப்பெரிய பிரச்சினையாக உருவெடுத்துள்ள நிலையில், வீட்டு வேலைகளை செய்ய இயந்திரங்கள் வந்ததும், உணவுப் பழக்கமும் காரணங்களாக இருந்தாலும், குடும்பக் கட்டுப்பாடு அறுவை சிகிச்சையும் முக்கியக் காரணம் என்கிறது மருத்துவம்.
TMHED3023	குடும்பக்கட்டுப்பாடு அறுவை சிகிச்சைக்குப் பிறகு பெண்களின் உடலில் பல்வேறு மாற்றங்கள் ஏற்படுகின்றன. சினைப்பையில் ஈஸ்ட்ரோஜன் ஹார்மோன் சுரப்பில் பிரச்சினை ஏற்படுகிறது.
TMHED3024	அடைப்பு காரணமாக இந்த ஹார்மோன் சரியாக சுரக்காது. இதுதான் உடலில் அதிக கொழுப்பு சேராமல் தடுக்கின்ற ஹார்மோன்.
TMHED3025	மருத்துவர்கள் இதை புரொடக்டிவ் ஹார்மோன்' என்று அழைக்கிறார்கள். குடும்பக்கட்டுப்பாடு அறுவை சிகிச்சை காரணமாக இந்த ஹார்மோன் சுரப்பு தடைபட்டு, அதிகப்படியான கலோரிகள் தேங்கி, கொழுப்புச்சத்து சேர்ந்து உடல் குண்டாகி விடுகிறது.
TMHED3026	குடும்பக்கட்டுப்பாடு அறுவை சிகிச்சை செய்து கொண்ட பெண்கள் உணவு விஷயத்தில் மிகவும் கண்டிப்புடன் இருக்க வேண்டும்.
TMHED3027	கலோரிகள் அதிகமுள்ள உணவுகளை எடுத்துக் கொள்வதைத் தவிர்க்க வேண்டும். நார்ச்சத்துகள் நிறைந்த உணவுப்பொருட்களை அதிகமாகச் சாப்பிட வேண்டும். காய்கறிகள், பழங்கள், கீரைகளை அடிக்கடி உணவில் சேர்த்துக் கொள்ள வேண்டும்.
TMHED3028	தினமும் உடற்பயிற்சி செய்ய வேண்டும். குறைந்தது ஒரு நாளைக்கு 5 கிலோமீட்டர் தூரமாவது நடக்கலாம். முடிந்தால் நீச்சல் பயிற்சிக்குச் செல்லலாம்.
TMHED3029	தொடர்ந்து யோகா, தியானம் செய்வது நல்ல பலனைத் தரும். சிலர் கர்ப்பத்தைத் தவிர்ப்பதற்காகக் கருத்தடை மாத்திரைகளை தொடர்ந்து சாப்பிடுவர்.
TMHED3030	இந்த மாத்திரைகளால் கர்ப்பத்திற்கான ஹார்மோன் சுரப்பில் தடை ஏற்பட்டு, கரு உருவாவது தடுக்கப்படும். இந்த மாத்திரைகளை அனைவரும் எடுத்துக் கொள்ள முடியாது.
TMHED3031	குறிப்பாக கால் வீக்கம், பித்தப்பையில் கல், ரத்தத்தில் அதிக கொழுப்பு உள்ளவர்கள் கருத்தடை மாத்திரைகளைப் பயன்படுத்தக் கூடாது.
TMHED3032	அப்படிப் பயன்படுத்தினால் பின் விளைவுகள் ஏற்படும் என எச்சரிக்கின்றனர் மருத்துவர்கள். சில பெண்கள் பரிசோதனை செய்து கொள்ளாமலேயே காப்பர்-டி பொருத்திக் கொள்கிறார்கள்.
TMHED3033	பின்னர் ரத்தப்போக்கு அதிகமாகி அவதிப்படுகின்றனர். எனவே, முழு உடல் பரிசோதனை செய்து கொண்டு, எந்தப் பிரச்சினையும் இல்லை என்றால் மட்டுமே காப்பர்-டி பொருத்திக் கொள்ள வேண்டும். குறிப்பாக ரத்தம் எளிதில் உறைதல், வெள்ளைப்படுதல், அதிக ரத்தப்போக்கு போன்ற பிரச்சினைகள் உள்ள பெண்கள் கண்டிப்பாக காப்பர்-டி பொருத்திக் கொள்ளக் கூடாது.
TMHED3034	அதேபோல் அதிகபட்சமாக 5 வருடங்கள் மட்டுமே காப்பர்-டியைப் பயன்படுத்தலாம். அதற்குமேல் பயன்படுத்தினால் நோய்த்தொற்று ஏற்பட வாய்ப்புண்டு.
TMHED3035	நாம் சாப்பிடும் கொழுப்பை உடலில் சேராமல் தடுக்கும் ஈஸ்ட்ரோஜன் ஹார்மோன், குடும்பக் கட்டுப்பாடு அறுவை சிகிச்சைக்குப் பிறகு சரியாக சுரக்காமல் போவதைக் கவனத்தில் கொண்டு, அதற்கு முன்பு சாப்பிட்டு வந்த அதிகப்படியான கொழுப்பு உணவுகளை தவிர்ப்பது உடல் எடையை பராமரிக்க உதவும்.
TMHED3036	சமச்சீர் உணவு: நல்லெண்ணெய், தேங்காய் எண்ணெய், கடலை எண்ணெய்களில் கொழுப்பு சத்தும், கலோரியும் அதிகமாக இருப்பதால் இதை பயன்படுத்தாதீர்கள் என்று மருத்துவர்களால் அறிவுரை வழங்கப்பட்டு வருகிறது.
TMHED3037	இதன் காரணமாக பெரும்பாலான வீடுகளில் மேற்கண்ட எண்ணெய் வகைகளை பயன்படுத்துவதை விட்டு விட்டு சர்க்கரை இல்லாத, கொழுப்பும் இல்லாத, குறைவான கலோரி கொண்ட சத்தே இல்லாத பாமாயில் போன்ற பத்திய எண்ணெய்களை பயன்படுத்தி வருகிறோம்.
TMHED3038	குழந்தைகளின் உணவிலும் இது போன்ற எண்ணெய்களை பயன்படுத்துவதால் குழந்தைகளின் உடலுக்கு தேவையான கொழுப்பு சத்து கிடைக்காததால் நம் குழந்தைகளை நாமே ஆரோக்கியமற்ற குழந்தையாக மாற்றுகிறோம்.
TMHED3039	அல்சர் நோயாளிகளுக்கு காரமே இல்லாத சமச்சீர் உணவு முறை, நீரழிவு நோயாளிக்கு இனிப்பே சேர்க்கப் படாத உணவு முறை, ஆரோக்கியமானவர்களுக்கும், குணப்படுத்த தெரியாத நோய்களிடம் மாட்டி கொள்ளாமல் இருக்க எண்ணெய்களை, காரத்தை, உப்பை, இனிப்பை தவிர்க்க அல்லது குறைத்துக் கொள்ள பரிந்துரைக்கிறார்கள். இதனை உணவு கட்டுபாடு என்றும் சமச்சீர் உணவு என்றும் அழைத்துக் கொள்கிறார்கள்.
TMHED3040	சமச்சீர் உணவு என்றால் அது அறுசுவை கொண்டதாக தான் இருக்க வேண்டும். இது வேண்டாம் அது வேண்டாம் என்று சொல்வதற்கு பெயர் சமச்சீர் உணவாம்.
TMHED3041	சமச்சீர் உணவு என்றால் என்ன? இஸ்லாமியர்களின் உணவு முறையில் கொழுப்பு மிக்க உணவுகள் வகைகள் அதிகமாக இருக்கும்.
TMHED3042	அத்தோடு இவர்கள் உணவில் இஞ்சி, வெள்ளைப்பூடும் அதிகமாக சேர்க்கப்பட்டிருக்கும். வெள்ளைப்பூடு, பல்லாரி, கொண்டைக்கடலை ஆகியவைகளுக்கு இரத்த நாளத்தில் ஏற்படும் அடைப்புகளை திறக்கச் செய்யும் வல்லமையை இறைவன் வழங்கியுள்ளான்.
TMHED3043	இப்போது புரிந்திருக்கும் இஸ்லாமியர்களின் உணவில் அதிக அளவில் பூண்டு சேர்த்துக் கொள்ளப்படுவதன் நோக்கம்.
TMHED3044	மிக்சர் காரச்சேவு முதலியவகைகள் கடலை மாவையும், கடலெண்ணெயையும் கொண்டு தான் தயாரித்தார்கள். ஏனென்றால் கடலை மாவும், கடலெண்ணெயும், கொண்டை கடலையின் வழி தோன்றல்கள், கொண்டை கடலைக்கும் இரத்த நாளத்தில் ஏற்படும் அடைப்புகளை திறக்கச் செய்யும் வல்லமையை இறைவன் வழங்கியுள்ளான். இதுவல்லவா சமச்சீர் உணவு.
TMHED3045	விருந்து என்றால் சற்று அதிகமாக சாப்பிடுவது மனித இயல்பு. அவ்வாறு விருந்து உண்டால் தாம்பூலம் தரிக்கச் சொல்கிறது நம் மரபு.
TMHED3046	தாம்பூலம் தரித்தல் என்றால் புகையிலை அல்லாத வெற்றிலை, பாக்கு மற்றும் சுண்ணாம்பு சேர்ந்த கலவை. இதை சாப்பிடுவதால் அதிகப்படியாக உமிழ்நீர் சுரக்கப்பட்டு முறையாக ஜீரணம் நடைபெற உதவும். விருந்துக்கு செல்லுமிடத்தில் குடி தண்ணீர் மாற்றத்தினால் தொண்டை சம்பந்தமான நோய்கள் ஏற்படலாம் இந்த வகையான நோய்களையும் வெற்றிலை குதப்புவதால் தடுக்கலாம்.
TMHED3047	தொண்டை பிரச்சனைகள் வரக்கூடாது என்பதற்காவே பாகவதர்கள் வெற்றிலையை குதப்பி வந்துள்ளார்கள். இதுவல்லவா சமச்சீர் உணவு முறை.
TMHED3048	சைவம் மட்டுமே சாப்பிடுகிறவர்கள் கொழூப்பு சத்திற்காக நெய் சேர்த்துக் கொள்கிறார்கள். மேலும் தயிர் போன்ற கொழுப்பு மிக்க உணவுகளையும் தங்களது உணவோடு உண்டு வருகிறார்கள்.
TMHED3049	சைவ உணவில் கொழுப்பு சத்து குறைவாகத் தானிருக்கும். ஆகையால் நெய்யையும், தயிரையும் சேர்த்து சாப்பிடுவதால் கொழுப்பு சத்து உடலுக்கு கிடைத்து விடும். கொழுப்பு சத்தின் முக்கியத்துவத்தை இதன் மூலம் நாம் புரிந்துக் கொள்ளலாம்.
TMHED3050	வேர்கடலை தின்றால் பித்தம், ஆகையால் வேர்கடலை தின்றபின் சிறு துண்டு கருப்பு கட்டியாவது சாப்பிட்டு விட வேண்டும் என்று நமது முன்னோர்கள் கூறுவதை கேட்டுள்ளோம். இதுவல்லவா சமச்சீர் உணவு.
TMHED3051	சமச்சீர் உணவு என்பது சத்தில்லாத உணவல்ல. எல்லா சத்துக்களும் அளவோடு இருப்பது தான் சமச்சீர் உணவு. உதாரணத்திற்கு பிரியாணி போன்ற கொழுப்பு சத்துகள் அதிகம் உள்ளதை சாப்பிடும் போது வெங்காய சம்பல் தருகிறார்கள், அந்த சம்பலில் பல்லாரி சேர்க்கப்பட்டிருக்கும்.
TMHED3052	பல்லாரி இரத்த நாளத்தில் அடைப்பை ஏற்படுத்தும் கொழுப்புகளை நீக்கும் சக்தி கொண்டது. இதே சம்பலை அதிகமாக உட்கொண்டால் ஜீரணக் கோளாறு ஏற்படும். ஆகையால் இது பித்தம், அது காமாலை, மற்றது சுகர் என்று ஒதுக்காமல் வேதிப் பொருட்கள் கலப்பில்லாதா உணவுகளை பசிக்கும் போது தேவைக்கு புசிப்பது நல்லது.
TMHED3053	எந்த உணவு சத்தானது? எதை சாப்பிடுகிறோம் என்பதை விட எப்படி சாப்பிடுகிறோம் என்பது தான் முக்கியம். முறை தவறி உட்கொள்ளும் உணவால் உடலுக்கு எந்த பயனும் இல்லை.
TMHED3054	அப்படியென்றால் எப்படி சாப்பிடுவது என்ற கேள்வி வரும். எளிதான சுருக்கமான பதில் தான். அதாவது நாம் உண்ணும் உணவை அவரவர் உமிழ்நீரை கொண்டு நன்றாக கூழாக்கி சாப்பிட்டால் நாம் சாப்பிட்ட உணவு நன்றாக ஜீரணமாகி முழுமையான சத்துக்களும் உடலுக்கு கிடைக்கும்.
TMHED3055	முன் பக்கங்களில் குறிப்பிட்டுள்ள பிளேடு மற்றும் கவராயத்தின் ஊசி சம்பவங்களிலிருந்து உடல் தேவையற்ற பொருளை பாதுகாப்பான முறையில் வெளியேற்றி விடும் என்பதை புரிந்து கொண்டோம்.
TMHED3056	ஆனால் நாம் உண்ணும் உணவை மென்றது போக நம் உடல் உறுப்புகளும் நன்றாக கூழாக்குகின்றன. இதிலும் நமக்கு ஒரு படிப்பினை உள்ளது. அதாவது உணவு பொருட்களை மட்டும் நம் உடல் இனம் கண்டு அதனை கூழாக்கி அதிலிருக்கும் சக்திகளை நம் உடல் உறிஞ்சிக் கொள்கின்றன.
TMHED3057	மாறாக உடலிலுள்ள அசுத்தங்களையும், உடலுக்கு ஒவ்வாத பொருட்களையும், கிருமிகளையும் உடலுக்கு தேவையற்ற பிளேடு, கவராயம் போன்ற பொருட்களை உடல் பாதுகாப்பாக வெளியேற்றி விடுகிறது.
TMHED3058	நாம் உண்ணும் போது அந்த உணவில் நமது உமிழ் நீர் கலந்துவிடும். ஆனால் நண்பன் விழுங்கிய கவராயம், பிளேடில் உமிழ்நீர் எவ்வகையிலும் கலக்க இயலாததால் அதை உடல் உறுப்புகள் இனம் கண்டு ஜீரணத்திற்கு உட்படுத்தாமல் பாதுகாப்பாக வெளியேற்றி விடுகின்றன.
TMHED3059	இதிலிருந்து உமிழ் நீர் கலக்கப்படாத எந்தப் பொருளையும் உடல் ஜீரணத்திற்காக எடுத்துக் கொள்ளாது என்பது தெளிவாகிறது.
TMHED3060	அரைகுறையாக உமிழ்நீர் கலக்கப்பட்ட உணவு பொருட்களும் சரியாக ஜீரணம் செய்யப்படாததால் தரக் குறைபாடுள்ள குளுக்கோஸ் அந்த உணவுகளிலிருந்து கிடைக்கிறது.
TMHED3061	தற்காலத்தில் நாம் அதிக வேகத்தில் செயல்பட்டு வருவதால் சாப்பாட்டை கூட முறையாக உட்கொள்ள நம்மில் பெரும்பாலானவர்களுக்கு நேரமில்லை.
TMHED3062	ஆகையால் அவசர கதியில் உணவை உட்கொள்வதால் நாம் உண்ணும் உணவுடன் கலக்க வேண்டிய உமிழ் நீர் தேவையான அளவிற்கு கலக்கப் படாததால் முறையாக செரிமானம் செய்யப்படாததால் நாம் உண்ட உணவு வீணாகி கொண்டிருக்கின்றன. நாம் சாப்பிட்ட உணவு நன்றாக ஜீரணமாகி முழுமையான சத்துக்களும் உடலுக்கு கிடைக்க வேண்டுமென்றால் இதற்காக சில எளிய நடைமுறைகளை நம் வாழ்வில் கடைபிடித்தால் போதும் நமது குடும்பத்தின் மாதந்திர மருத்துவ பட்ஜெட்டை இல்லாமல் ஆக்கி விடலாம்.
TMHED3063	நோய் எதிர்ப்புச் சக்தியை அதிகரிக்கும் நிலக்கடலை : நிலக்கடலை குறித்த மூட நம்பிக்கைகள் அவ நம்பிக்கைகள் இந்தியாமுழுவதும் சர்வதேச நிறுவனங்களால் திட்டமிட்டு பரப்பிவிடப்பட்டுள்ளது.
TMHED3064	நம் நாட்டில் நிலக்கடலை சாகுபடி செய்யப்பட்டிருக்கும் வயலில் அது கொட்டை வைக்கும் பருவம் வரை வயலில் எலிகள் அவ்வளவாக இருக்காது. ஆனால் நிலக்கடலை காய்பிடிக்கும் பருவத்துக்கு பிறகு எலிகள் அளவு கடந்து குட்டி போட்டிருப்பதை காணலாம்.
TMHED3065	நிலக்கடலை செடியை சாப்பிடும் ஆடு, மாடு, நாய், வயல் வெளியே சுற்றி உள்ள பறவைகள் எல்லாம் ஒரே நேரத்தில் குட்டி போடுவது இதற்கு நல்ல உதாரணம்.
TMHED3066	நிலக்கடலையில் போலிக் ஆசிட் அதிகம் இருப்பதால் இனப்பெருக்கம் விரைவாக நடக்கிறது. எனவே நிலக் கடலையை தொடர்ந்து சாப்பிடும் பெண்களின் கர்பப்பை சீராக செயல்படுவதுடன் கர்பப்பைக் கட்டிகள், நீர்கட்டிகள் ஏற்படாதது மட்டுமல்லாது குழந்தைப் பேறும் உடன் உண்டாகும்.
TMHED3067	நீரழிவு நோயை தடுக்கும் : நிலக்கடலையில் மாங்கனீஸ் சத்து நிறைய உள்ளது. மாங்கனீஸ் சத்துமாவுச்சத்து மற்றும் கொழுப்புகள் மாற்றத்தில் முக்கிய பங்காற்றுகிறது.
TMHED3068	நாம் உண்ணும் உணவில் இருந்து கால்சியம் நமது உடலுக்கு கிடைக்கவும் பயன்படுகிறது.
TMHED3069	குறிப்பாக பெண்கள் நிலக்கடலையை தொடர்ந்து சாப்பிட்டு வந்தால் எலும்புத்துளை நோய் வராமல் பாதுகாத்துக் கொள்ளலாம்.
TMHED3070	பித்தப் பை கல்லைக் கரைக்கும்: நிலக்கடலையை தினமும் 30 கிராம் அளவுக்கு தினமும் சாப்பிட்டு வந்தால் பித்தப்பை கல் உருவாவதைத் தடுக்க முடியும். 20 வருடம் தொடர்ந்து நடத்தப்பட்ட ஆய்வில் இந்த தகவல் தெரியவந்துள்ளது.
TMHED3071	இதயம் காக்கும்: நிலக் கடலை சாப்பிட்டால் எடை போடும் என்று நாம் நினைக்கிறோம். உண்மையல்ல. மாறாக உடல் எடை அதிகமாகாமல் இருக்க வேண்டும் என்று நினைப்பவர்களும் நிலக்கடலை சாப்பிடலாம்.
TMHED3072	நிலக்கடலையில் ரெஸ்வரெட்ரால் என்ற சத்து நிறைந்துள்ளது. இது இதய வால்வுகளை பாதுகாக்கிறது. இதய நோய்கள் வருவதையும் தடுக்கிறது. இதுவே மிகச் சிறந்த ஆண்டி ஆக்சிடென்டாக திகழ்கிறது.
TMHED3073	இளமையை பராமரிக்கும் : இது இளமையை பராமரிக்க பெரிதும் உதவுகிறது. நிலக்கடலையில் பாலிபீனால்ஸ் என்ற ஆண்டி ஆக்சிடென்ட் உள்ளது. இது நமக்கு நோய்வருவதை தடுப்பதுடன் இளமையை பராமரிக்கவும் பயன்படுகிறது.
TMHED3074	ஞாபக சக்தி அதிகரிக்கும்: நிலக்கடலை மூளை வளர்ச்சிக்கு நல்ல டானிக் போன்றது. நிலக்கடலையில் மூளை வளர்ச்சிக்கு பயன்படும் விட்டமின் 3 நியாசின் உள்ளது. இது மூளை வளர்ச்சிக்கும் ஞாபக சக்திக்கும் பெரிதும் பயனளிக்கிறது. ரத்த ஓட்டத்தையும் சீராக்குகிறது.
TMHED3075	மன அழுத்தம் போக்கும்: நிலக்கடையில் பரிப்டோபான் என்ற முக்கிய அமினோ அமிலம் நிறைந்துள்ளது. இந்த வகை அமினோ அமிலம் செரட் டோனின் என்ற மூளையை உற்சாகப்படுத்தும். உயிர் வேதிப் பொருள் உற்பத்திக்கு பயன்படுகிறது.
TMHED3076	செரட்டோனின் மூளை நரம்புகளை தூண்டுகிறது. மனஅழுத்தத்தை போக்குகிறது. நிலக்கடைலையை தொடர்ந்து சாப்பிடுவோருக்கு மன அழுத்தத்தைப் போக்குகிறது.
TMHED3077	கொழுப்பை குறைக்கும்: தலைப்பை படிப்பவர்களுக்கு ஆச்சரியம் ஏற்படலாம். ஆனால் அதுதான் உண்மை. நிலக்கடலை சாப்பிட்டால் கொழுப்பு சத்து அதிகமாகும் என்று நம்மில் பலரும் நினைத்திருப்போம்.
TMHED3078	ஆனால் அதில் உண்மையில்லை. மாறாக மனிதனுக்கு நன்மை செய்யும் கொழுப்பு தான் நிலக்கடலையில்உள்ளது. நிலக்கடலையில் உள்ள தாமிரம் மற்றும் துத்தநாக சத்தானது நமது உடலின் தீமை செய்யும் கொழுப்பை குறைத்து நன்மை செய்யும் கொழுப்பை அதிகமாக்குகிறது.
TMHED3079	100 கிராம் நிலக்கடலையில் 24 கிராம்மோனோ அன் சாச்சுரேட்டேட் வகை கொழுப்பு உள்ளது. பாலிஅன்சாச்சுரேட்டேடு 16 கிராம் உள்ளது.
TMHED3080	இந்த இருவகை கொழுப்புமே நமது உடம்புக்கு நன்மை செய்யும் கொழுப்பாகும். பாதாமை விட நிலக்கடலையில் நன்மை செய்யும் கொழுப்பு அதிகமாக உள்ளது. நிலக்கடலையில் உள்ள ஒமேகா-3 சத்தானது நமது உடலின் நோய் எதிர்ப்பு சக்தியை அதிகரிக்கிறது.
TMHED3081	அமெரிக்கர்களை கவர்ந்த நிலக்கடலை: உலக அளவில் சீனாவிற்கு அடுத்து இந்தியாவில்தான் நிலக்கடலை அதிகம் உற்பத்தி செய்யப்படுகிறது.
TMHED3082	இவ்விரு நாடுகளின் மக்கள்பெருக்கத்திற்கும் நிலக்கடலை முக்கிய காரணமாகும். இந்தியாவில் குழந்தைப் பேறுக்கான மருந்துகளின் விற்பனை வாய்ப்புக்கு நிலக்கடலை உண்ணும் வழக்கம் தடையாக இருக்கிறது மற்றும் சில இதய நோய்க்கான மருந்துகளை விற்பனை செய்ய முடியவில்லை.
TMHED3083	எனவே இந்தியர்களிடம் நிலக்கடலை குறித்து தவறான தகவல்களை பரப்பி நிலக்கடலை மற்றும் நிலக்கடலை எண்ணெய் வகைகளை பயன்படுத்துவதை தடுத்துவிட்டார்கள். இதன் காரணமாக குழந்தையில்லாத தம்பதிகள் பெருகிவிட்டார்கள்.
TMHED3084	கடந்த 20 வருடமாக இந்தியாவில் நிலக்கடலையின் விலை பெரியமாற்றம் ஏதும் இல்லாமல் ஒரே விலையில் விற்பனை செய்யப்படுகிறது. ஆனால் இதே கால கட்டத்தில் அமெரிக்கர்களின் உணவில் நிலக்கடலையின் பங்கு 15 மடங்கு கூடி இருப்பதுடன் விலையும் கூடிஇருக்கிறது.
TMHED3085	இந்தியர்கள் அனைவரும் நிலக்கடலை சாப்பிட ஆரம்பித்தால் அமெரிக்கர்கள் நிலக்கடலை அதிகம் விலை கொடுத்து சாப்பிட வேண்டும் என்று கருதிதான் இந்தியர்களிடம் நிலக்கடலை குறித்து தவறான தகவல்கள் பரப்பப்பட்டுள்ளது.
TMHED3086	கருப்பை கோளாறுக்கு முற்றுப்புள்ளி: பெண்களின் இயல்பான ஹார்மோன் வளர்ச்சியை நிலக்கடலை சீராக்குகிறது. இதனால் பெண்களுக்கு விரைவில் குழந்தை பேறு ஏற்படுவதுடன் பெண்களுக்கு ஏற்படும் மார்பகக் கட்டி உண்டாவதையும் தடுக்கிறது.
TMHED3087	பெண்களுக்கு பெரிதும் தேவையான போலிக் அமிலம், பாஸ்பரஸ், கால்சியம், பொட்டாசியம், துத்தநாகம், இரும்பு, விட்டமின்கள், குறுட்டாமிக் அமிலம் நிலக்கடலையில் நிறைந்துள்ளது. இதன் காரணமாக பெண்களுக்கு கருப்பை கட்டிகள், நீர்கட்டிகள் ஏற்படுவதையும் தடுக்கிறது.
TMHED3088	நிறைந்துள்ள சத்துக்கள்: 100 கிராம் நிலக்கடலையில் கீழ்க்கண்ட சத்துக்கள் நிறைந்துள்ளது. கார்போஹைட்ரேட்- 21 மி.கி. நார்சத்து- 9 மி.கி. கரையும் கொழுப்பு – 40 மி.கி. புரதம்- 25 மி.கி. ட்ரிப்டோபான்- 0.24 கி. திரியோனின் – 0.85 கி ஐசோலூசின் – 0.85 மி.கி. லூசின் – 1.625 மி.கி. லைசின் – 0.901 கி குலுட்டாமிக் ஆசிட்- 5 கி கிளைசின்- 1.512 கி விட்டமின் -பி1, பி2, பி3, பி1, பி2, பி3, பி5, பி6, சி கால்சியம் (சுண்ணாம்புச்சத்து) – 93.00 மி.கி. காப்பர் – 11.44 மி.கி. இரும்புச்சத்து – 4.58 மி.கி. மெக்னீசியம் – 168.00 மி.கி. மேங்கனீஸ் – 1.934 மி.கி. பாஸ்பரஸ் – 376.00 மி.கி. பொட்டாசியம் – 705.00 மி.கி. சோடியம் – 18.00 மி.கி. துத்தநாகச்சத்து – 3.27 மி.கி. தண்ணீர்ச்சத்து – 6.50 கிராம். போன்ற சத்துக்கள் நிறைந்துள்ளது. போலிக் ஆசிட் சத்துக்களும் நிரம்பி உள்ளது.
TMHED3089	பாதாம், பிஸ்தாவை விட சிறந்தது: நாம் எல்லாம் பாதாம், பிஸ்தா, முந்திரிப்பருப்புகளில்தான் சத்து அதிகம் உள்ளது என்று கருதுகிறோம்.
TMHED3090	அது தவறு. நிலக்கடலையில் தான் இவற்றை எல்லாம் விட அளவுக்கதிகமான சத்துக்கள் உள்ளன. நோய்எதிர்ப்பு சக்தியை உருவாக்கும் ஆற்றலும் நிலக்கடலைக்குதான் உண்டு.
TMHED3091	இயற்கை உணவுகளும் மருத்துவப் பயன்களும் : காரட் : ஐரோப்பா, வடக்கு ஆசியா, அபிசீனியா, வடக்கு ஆப்பிரிக்கா, காஷ்மீர் பகுதிகளில் காரட் விளைந்ததாக வரலாறு உள்ளது. இன்று உலகம் முழுவதும் முழுக்க எல்லா இடங்களிலும் காரட் விளைகிறது.
TMHED3092	காரட் வேர் உள்ள கிழங்கு வகை யாகும். ஒரு அடி நீளம் உள்ள காரட்டுகளும் உண்டு. தில்லி காரட்டுகள் நன்றாகவும், சுவையாக வும் இருக்கும்.
TMHED3093	காரட் லேசான இனிப்பும், பசியைத் தூண்டுவதாகவும், நீர் இளக்கியாகவும் செயல் படும் தன்மையும் கொண்டது. பவுத்திரத்துக்கும், வயிற்றுக் கடுப்பு, வயிற்றில் பூச்சித் தொல்லை களுக்கும் மருத்துவ ரீதியான பலன்களைத் தந்து உதவுகிறது. இருமலைப் போக்கும். இதை மிக அதிகமாகத் தின்றால் பித்தமாகும்.
TMHED3094	வைட்டமின் சி, வைட்டமின் டி, நியாசின், பைரிடாக்சின், ஃபோலிக் அமிலம், பயாடின், பென்டோதினிக் அமிலம் மற்றும் பொட்டாசியம், சோடியம், மக்னீசியம், தாமிரச்சத்துக்களும் காரட்டில் குறைந்த அளவு உள்ளன.
TMHED3095	காரட்டிலுள்ள கால்சியம் எளிதில் செரி மானம் ஆகக் கூடியது. தினமும் கொஞ்சம் காரட் சாப்பிட்டாலே ஒரு நாளைக்குத் தேவையான கால்சியம் கிடைத்துவிடும். உருளைக் கிழங்கை விட ஆறுமடங்கு கால்சியம் காரட்டில் உள்ளது.
TMHED3096	வளரும் குழந்தைகள் தினமும் காரட் சாறு குடித்தால் அது முழுமையான உணவாகும். கால்சியம் மற்றும் கரோட்டின் சத்துக்கள் நிறைய உள்ளன. கரோட்டீனை, கல்லீரல் வைட்டமின் ஏ-ஆக மாற்றிச் சேமித்துக் கொள்கிறது.
TMHED3097	மருத்துவப் பயன்கள் : காரட்டை மென்று தின்றால் பற்கள் பலப்படும். வாய், ஈறு சுத்தமாகும், சிறிதளவு உப்பு சேர்த்து காரட் சீவலுடன் சாப்பிட்டால் எக்சீமா குணமாகும். கண்களின் நலத்தைக் காப்பதில் காரட்டிற்கு ஈடில்லை.
TMHED3098	டோகோகிளின் என்கிற ஹார்மோன் காரட்டில் உள்ளது. இன்சுலின் போன்றதான இது, நீரிழிவு நோயாளிகளுக்கு மிகவும் ஏற்றது.
TMHED3099	அமெரிக்காவின் தேசியப் புற்றுநோய்க் கழகம், 1962 வாக்கில் தேசிய இதய, நுரையீரல், ரத்தக் கழகங்களுடன் இணைந்து நாடு தழுவிய மருத்துவப் பரிசோதனை இயக்கம் ஒன்றை நடத்தியது. 22,000 அமெரிக்கவாசிகளுக்கு காரட்டுகளையும், பச்சைக் காய்கறிகளையும் கோடி ரூபாய்களை இதற்காக அமெரிக்க அரசாங்கம் செலவழித்தது.
TMHED3100	மேலும், ரஷ்யாவைச் சேர்ந்த டாக்டர். மெட்சினிகோப் என்பவரது ஆய்வுப்படி, காரட்டுக்கு கிருமிகளைக் கொல்லும் ஆற்றல் உள்ளதாக மருத்துவ உலகம் அறிந்து கொண்டது. காரட் கெட்ட பாக்டீரியாக்களை, குடல்களி லிருந்து அழித்து வெளியேற்றுகிறது. குடல் நோய்களிலிருந்து காரட் சாறு காக்கிறது. குணமாக்குகிறது. குடல் புண்ணை ஆற்றுகிறது.
TMHED3101	சிறுநீரகக் கோளாறுகளில், குறிப்பாக நெப்ரிடிஸ் கோளாறுகளின் போது காரட் சாறு தரலாம். ஏனெனில் காரட் நல்ல நீரிளக்கி, சிறுநீர் சரியாகப் போகாதவர்களும் காரட் ஜுஸ் குடிக்க வேண்டும்.
TMHED3102	உடலிலுள்ள தேவையற்ற யூரிக் அமிலத்தை காரட் வெளியேற்றுவதால், மூட்டுவலி, கீல்வாத நோய்கள் குணமாக உதவுகிறது. பித்தப்பைக் கற்களைக் கரைப்பதுடன், கல்லீரல் கோளாறுகள், நெஞ்சக நோய்கள், சரியாகவும் ரத்தம் வெளியேறாத மாதவிலக்கு ஆகியவற்றுக்கும் காரட் உண்பது நோயை குணப்படுத்தும் சிறந்த வழியாகும். காரட்டில் அதிகமாக வைட்டமின் ஈ உள்ளதாக ஆய்வுகள் நிரூபித்துள்ளன.
TMHED3103	இந்த வைட்டமின் ஈ உடலுக்கும் மிகவும் நலம் பயக்கக்கூடியது என்று பிரபல சத்துணவு நிபுணர்கள் கருதுகிறார்கள். இது மலட்டுத் தன்மையைப் போக்க மிகவும் உதவுகிறதாம். புற்றுநோய் செல்களை ரத்தத்தில் உயிர்வாழாமல் செய்கிறது.
TMHED3104	இந்த வைட்டமின் ஈ, புற்றுநோய் வராமலும் காக்கிறது என்று விலங்குகளுக்கு அதிக அளவு உணவாகக் காரட்டைக் கொடுத்து கண்டறிந்துள்ளார்கள்.
TMHED3105	இது மனிதர்களுக்கும் பொருந்துகிறது என்றும் நிச்சயம் தினம் ஒரு காரட், புற்றுநோயை அண்டவிடாது என்றும் இயற்கை மருத்துவ உலகம் உறுதிபடக் கூறுகிறது.
TMHED3106	தேங்காய்: வரலாற்றில் முதல்வகை தேங்காய் விளைந்த இடமாக அறியப்பட்டது இந்தியக் கடலோரம் மற்றும் பசிபிக் கடல் பகுதிகள்தான். இன்று உலகம் முழுக்கத் தேங்காய் விளைவிக்கப்படுகிறது.
TMHED3107	தாகத்தை அடக்கி, சிறுநீரின் நிறத்தை இயல்பாக்கி, நீர் இளக்கித் தன்மையுடன் உள்ள இளநீரில் சத்துக்கள் பல உள்ளன. தேங்காய்க்குள் பருப்பு வராத சமயத்திலுள்ள நீர் சற்றே கசப்பு அல்லது ருசியின்றி லேசாக உப்புக் கரித்துக் கொண்டிருக்கும்.
TMHED3108	பருப்பு வரத் தொடங்கியதும், வழுக்கையாகும் தருணத்தில் நீர் இனிப்பாக, இளநீராகும். இந்த இளநீரில் உள்ள சர்க்கரை உடனடியாக உறிஞ்சப்பட்டத் தக்கது. சுத்தமானது, கிருமிகள் அற்றது.
TMHED3109	மருத்துவப் பயன்கள் : சிறுநீரகக் கோளாறுகளுக்கும், சிறுநீரகக் கற்கள் பிரச்சினைக்கும், இளநீர் மிகவும் பயனுள்ளதாக இருக்கும்.
TMHED3110	ஏனெனில், இளநீர் மிக நல்ல நீரிளக்கி ஆக இருப்பதுதான். காலராவுக்கு சிகிச்சையளிக்கும்போது இளநீர் அருந்துவது பயன்தரும். காலராவின்போது, வாந்தி பேதி இருப்பதால் உடலிலுள்ள நீர்ச்சத்து குறையும். கூடவே, முக்கியமான தாது உப்புக்களும் வெளியேறிவிடும்.
TMHED3111	இது சில சமயம் மரணத்திற்கும் ஏதுவாகும். இந்தச் சமயத்தில் இளநீரிலுள்ள உடலுக்கு நீர்த்தன்மையைத் தருவதோடு, தேவையான தாது உப்புக்களையும் சேர்க்கும். மேலும், இளநீர் நோய்க்கிருமி எதிர்ப்புச் சக்தி, கெட்ட பாக்டீரியாக்களை எதிர்ப்பதால், குடலிலுள்ள காலரா கிருமிகளை வெளியேற்றவும் செய்யும்.
TMHED3112	ஊசி மூலம் காலராவுக்காக பொட்டாசியத்தை உடலில் ஏற்றுவதைவிட இளநீரிலுள்ள பொட்டாசியம் மிகுந்த மருத்துவப் பயனுடையது என்று வெப்ப நாடுகளின் மருத்துவ நிபுணர்கள் மருத்துவ விஞ்ஞானிகள் நம்புகிறார்கள்.
TMHED3113	இளநீரிலுள்ள வைட்டமின் பி கலவைச் சத்து இதயத்தை பலமாக்கும். நரம்பு மண்டலத்திற்கு ஊட்டமளிக்கும். செரிமான மண்டலத்தையும் செயல்துடிப்போடு சீராக்கும்.
TMHED3114	வெள்ளரி : வெள்ளரியில் பிஞ்சாகவும், காயாகவும், இரண்டு வகையுண்டு. வெள்ளரியும் நல்ல நீரி ளக்கி, செரிமானத்திற்கு உதவுவது. தன்வந்திரி நிகண்டு காரா கூறுகிறது. இப்படி வெள்ளரிப் பிஞ்சு பித்தத்தைத் தணித்து, குடல்களுக்குக் குளிர்ச்சியை ஊட்டுகிறது.
TMHED3115	சிறுநீரகக் கோளாறு களைச் சரி செய்கிறது. எரிச்சலைக் கட்டுப்படுத்து கிறது. தலைச்சுற்றலைத் தடுக்கிறது. சமீபத்திய ஆய்வுகளின் படி, வெள்ளரி மூட்டுவலி வீக்க நோய்களைக் குணமாக்குகிறது எனக் கண்டறியப் பட்டுள்ளது.
TMHED3116	எனவே, வெள்ளரி ஒரு முக்கியமான காய்கறியாகும். பொதுவாக, வெள்ளரியைத் துண்டுகளாக நறுக்கித் தின்பர். ஆனால், வெள்ளரியைச் சாறாக பயன்படுத்தும் பொழுது ஏராளமான மருத்துவப் பலன்கள் அதிலிருந்து முழுமையாகக் கிடைக்கும்.
TMHED3117	வெறும் வயிற்றில் காலையில் ஒரு டம்ளர் வெள்ளரிச்சாறு குடித்தால் உடலுக்கு மிக நல்லது. வெள்ளரியில் கலோரிகள் குறைவானதால், உடல் பருமனைக் குறைக்க சிகிச்சை மேற்கொள்பவர் களுக்கு நன்றாக ஒத்துழைக்கும். வெள்ளரிச் சாறுடன், விதைகளையும் சேர்த்து உட்கொண் டால் மிக அதிகப் பலன்கள் விளையும்.
TMHED3118	மருத்துவப் பயன்கள் : கீல்வாதத்தைப் போக்க உதவுகிறது வெள் ளரி. சிறுநீர்க் கோளாறுகளுக்கும் உதவக் கூடியது. நீரிழிவு நோயாளிகளும், உடல் பருமனைக் குறைக்க விரும்புகிறவர்களும் வெள்ளரியை அதிகமாக உட்கொள்வது சாலச் சிறந்தது.
TMHED3119	நெல்லி: மனிதன் பிறந்ததிலிருந்து இன்றுவரை உடல்நலம் காப்பதில் பெரும்பங்கு வகிக்கிறது நெல்லி. குளர்காலத்தில் அதிகமாகக் கிடைக்கும் கனி இது.
TMHED3120	வேறெந்தக் கனியைக் காட்டிலும் மருத்துவப் பண்புகளுடன் இருப்பதில் நெல்லியே முதலிடம் வகிக்கிறது. உடலின் ஒட்டுமொத்த வலுவுக்கும் நெல்லி ஒரு காயகல்பமாகத் திகழ் கிறது. உலகில் புகழ்பெற்ற லேகியமாக இருக்கிற சயவனப் பிரசாவில் முக்கிய சத்து நெல்லிதான்.
TMHED3121	ஒரு எலுமிச்சையளவு கூட பெரிதாக விளையக் கூடியது இது. லேசாக வெளுத்த பச்சை நிறமான இது அழகான குத்துக்கோடுகள் கொண்டது.
TMHED3122	இதனுடைய சுவையில் லேசான அமிலநெடி இருக்கும். முடியை வளர்க்கும். விந்துவைக் கூட்டும். ரத்தத்தைச் சுத்திகரிக்கும். கண்பார்வைப் புலனை மேம்படுத்தும், கபம், பித்தம், வாய்வு என்ற மூன்று கோளாறுகளையும் நீக்கும்.
TMHED3123	மனிதனுக்கு இடம், பொருள், காலம், வயதை மீறி என்றுமே பயனளிக்கக் கூடியது. வைட்டமின் சி இக்கனியில் தான் மிக மிக அதிகம். இது மனிதனுக்கு நோய் எதிர்ப்பு ஆற்றலைக் கூட்டும்.
TMHED3124	மேலும், நெல்லிக்கனியில் காலிக் அமிலமும், அல்புமினும் அடங்கியுள்ளன. வைட்டமின் சி சத்தை நீண்டகாலம் தேக்கியிருக்கும். நிழலில் உலர்த்தப் பட்டால் வைட்டமின் சி சத்தை நீண்ட காலம் தேக்கியிருக்கும்.
TMHED3125	உலர்த்தப்பட்ட நெல்லிக் கனியில் 2,400 மில்லி கிராம் முதல் 2,600 மில்லி கிராம் வரை 100 கிராமுக்கு என்ற கணக்கில் வைட்டமின் சி இருக்கும்.
TMHED3126	ஒரு மனிதனின் ஒரு நாளைய வைட்டமின் சி தேவையின் அளவு 75 மில்லி கிராம். ஒரு நெல்லிக்கனியிலிருந்து கிடைக்கும் வைட்டமின் சி-யின் அளவு 16 வாழைப்பழங்களிலிருந்து கிடைப்பதை விடவும், மூன்று ஆரஞ்சுப் பழங்களிலிருந்து கிடைப்பதை விடவும் அதிகமானது.
TMHED3127	நெல்லிக்காயை சிறுசிறு துண்டுகளாக்கி, கொட்டையை எடுத்தெறிந்துவிட்டு சாறாக்கலாம். நெல்லிக்காயை நறுக்கும்போது இரும்புக் கத்திக்குப் பதிலாக ஸ்டெயின்லெஸ் ஸ்டீல் கத்தியால் நறுக்கவேண்டும்.
TMHED3128	இரும்புடன் நெல்லி உரசும்போது, அதன் மருத்துவப்பண்பு குறைகிறது. அதிகாலையில், வெறும் வயிற்றில் நெல்லிச்சாறு பருகுவது நல்லது.
TMHED3129	நெல்லிக்காயை ஒரே சமயத்தில் அதிகமாகத் தின்ன முடியாது. எனவே, சாறாக்கி அருந்துவது நல்லது.
TMHED3130	தேனைக் கலந்தும் இதன் சாற்றைக் குடிக்கலாம். வெல்லத்தையும் கூடச் சேர்த்துக் கொள்ளலாம். நெல்லிக்கனியை, சாறாகப் பயன் படுத்துவதுதான் அதை வேறெந்த முறையில் உபயோகிப்பதைக் காட்டிலும் மேலானது.
TMHED3131	மருத்துவப் பயன்கள் : சிறுநீர்க் கோளாறுகளுக்கு குணம் தரவல்லது. இரண்டு மூன்று மாதங் களுக்கு விடாமல் நெல்லிச்சாறு பருகி னால் விந்து உற்பத்தியாகி ஆண்மை பெருகி மலட்டுத்தன்மை நீங்கும். கண் நோய்களுக்கும், பார்வைத் திறனுக்கும் நெல் லியைக் கொண்டு நிவாரணம் பெறலாம்.
TMHED3132	மலச் சிக்கல் நீங்க பெரிதும் உதவுகிறது. ரத்தத்தைச் சுத்திகரிக் கிறது. நீடித்த செரிமான மின்மைக்கு நல்ல மருந்து. மஞ்சள் காமாலை நோயையும் தீர்க்கும். நரம்புத் தளர்ச்சியைப் போக்கும். இதயத்திற்கு வலுவைச் சேர்க்கும்.
TMHED3133	கொழுப்பைக் கரைக்கும் தேங்காய் : தேங்காயில் உள்ள “ஃபேட்டி ஆசிட்” (Fatty Acid) உடலில் உள்ள கெட்ட கொழுப்பைக் கரைக்கிறது. உடல் எடையைக் குறைக்கிறது என்று சமீபத்திய ஒரு ஆய்வில் கண்டுபிடிக்கப்பட்டுள்ளது.
TMHED3134	இது மருத்துவ உலகினர் அனைவரது கவனத்தையும் ஈர்த்துள்ளது.
TMHED3135	“தேங்காயில், தேங்காய் எண்ணெயில் கொழுப்புச் சத்து அதிகம். உடலுக்கு ஆகாது. குறிப்பாக சர்க்கரை நோயாளிகள், இதய நோயாளிகள் தேங்காயைத் தொடக்கூடாது” என்ற பிரசாரத்துக்கு இந்த ஆய்வு பெரும் சவால் விடுத்துள்ளது.
TMHED3136	அதேவேளையில் பூலோகத்தின் கற்பக விருட்சம் என்று சொல்லி தென்னையையும் அதன் முத்தான தேங்காயையும் சித்த மருத்தவம் உள்பட இந்திய மருத்துவ முறைகள் காலம் காலமாகப் போற்றி வருகின்றன.
TMHED3137	தாய்ப்பாலில் உள்ள புரதச் சத்துக்கு இணையானது இளநீரில் உள்ள புரதச் சத்து.
TMHED3138	சித்த மருத்துவம் உள்பட இந்திய மருத்துவ முறைகளில் தென் னையின் பயன்கள் பட்டியலிடப்பட்டுள்ளன.
TMHED3139	தென்னையின் வேரிலிருந்து குருத்து வரை எல்லாப் பாகங்களிலும் மருத்துவக் குணங்கள் கொட்டிக் கிடப்பதாகச் சொல்கிறது சித்த மருத்துவம்.
TMHED3140	தேங்காய், தேங்காய் எண்ணெய் உடல் நலத்துக்குக் கேடு என்ற பிரசாரம் தேங்காய் எண்ணெய் மீது சுமத்தப்பட்டிருக்கும் அவதூறு என்கிறார்கள் நமது பாரம்பரிய மருத்துவர்கள். தேங்காய், தமிழர்களின் அன்றாட வாழ்க்கையில் இரண்டறக் கலந்துவிட்ட ஒன்று. விருந்து, விழாக்கள், பண்டிகைகள், சடங்குகள் என எல்லா இடத்திலும் தேங்காய்க்கு முதல் மரியாதைதான்.
TMHED3141	தேங்காய், மங்களகரத்தின் அடையாளச் சின்னம் மட்டுமல்ல: மருத்துவத்தின் அடையாளச் சின்னமும்கூட என்கிறது சித்த மருத்தவம். இந்தியாவுக்கு, ஆயிரம் ஆண்டுகளுக்கு முன் தென்னை வந்ததாகத் தகவல்கள் தெரிவிக்கின்றன.
TMHED3142	இதன் வயது 80 ஆண்டுகள் முதல் 200 ஆண்டுகள் வரை. விதை வளர்த்து மரமான பின் விதைத்தவனுக்கு அள்ளி அள்ளிக் கொடுக்கிறது என்பதால் இதை “தென்னம்பிள்ளை” என்று அழைக்கிறார்கள்.
TMHED3143	தேங்காய் உள்பட தென்னை மரத்திலிருந்து கிடைக்கும் பொருள்களில் உள்ள மருத்துவக் குணங்கள் குறித்து ஓர் அலசல் : ஆண்மையைப் பெருக்கும் கொப்பரை. தேங்காயில் உள்ள சத்துக்கள் என்ன?
TMHED3144	புரதச் சத்து, மாவுச் சத்து, கால்சியம், பாஸ்பரஸ், இரும்பு உள்ளிட்ட தாதுப் பொருள்கள், வைட்டமின் சி, அனைத்து வகை பி காம்ப்ளக்ஸ் சத்துக்கள், நார்ச்சத்து என உடல் இயக்கத்துக்குத் தேவைப்படும் அனைத்துச் சத்துகளும் தேங்காயில் உள்ளன.
TMHED3145	தேங்காய் உள்பட தென்னை மரத்தின் வெவ்வேறு பாகங்களின் மருத்துவக் குணங்கள் என்ன?
TMHED3146	தேங்காய்ப் பால் உடல் வலிமைக்கு நல்லது. தேங்காய் எண்ணெய் சித்த மருத்துவத்தில் பல்வேறு மருந்துகளில் சேர்க்கப்படுகிறது. தேங்காய் எண்ணெய் தடவி வந்தால் தீப்புண்கள் விரைவில் குணமாகும்.
TMHED3147	கூந்தல் வளர்ச்சிக்கு தேங்காய் எண்ணெய் சிறந்த டானிக். தேமல், படை, சிரங்கு போன்ற நோய்களுக்குத் தயாரிக்கப்படும் மருந்துகளில் பெருமளவு தேங்காய் எண்ணெய் சேர்க்கப்படுகிறது.
TMHED3148	மாதவிடாய் போது ஏற்படும் அதிக உதிரப்போக்கு, தென்னை மரத்தின் வேரிலிருந்து எடுக்கப்படும் சாறு நல்ல மருந்து. வெள்ளை படுதலுக்கு தென்னம் பூ மருந்தாகப் பயன்படுத்தப்படுகிறது.
TMHED3149	தேங்காய் எண்ணெய் தயாரிக்கும்போது கிடைக்கும் புண்ணாக்கோடு கருஞ்சீரகத்தையும் சேர்த்து தோல் நோய்களுக்கான மருந்துகள் தயாரிக்கப்படுகின்றன.
TMHED3150	தேங்காய் சிரட்டையில் (வெளிப்புற ஓடு) இருந்து தயாரிக்கப்படும் ஒருவித எண்ணெய் தோல் வியாதிகளைக் குணப்படுத்துகிறது.
TMHED3151	மூல முளை, ரத்த மூலம் போன்றவற்றுக்கு தென்னங்குருத்திலிருந்து மருந்து தயாரிக்கப்படுகிறது. தேங்காய் பால் நஞ்சு முறிவாகப் பயன்படுத்தப்படுகிறது.
TMHED3152	சேராங் கொட்டை நஞ்சு, பாதரச நஞ்சு போன்றவற்றுக்குத் தேங்காய்ப் பால் நஞ்சு முறிவு.
TMHED3153	தேங்காய் எண்ணெய்யைக் கொண்டு தயாரிக்கப்படும் தைலங்கள் பல்வேறு நோய்களுக்கு அருமருந்து.
TMHED3154	தைலங்கள் : தேங்காய் எண்ணெய்யைக் கொண்டு தயாரிக்கப்படும் தைலங்கள் பல்வேறு நோய்களைக் குணப்படுத்துகின்றன. நாள்பட்ட தீராத புண்களுக்கு மருந்தாகத் தரப்படும் மத்தம் தைலம், தோல் நோய்களுக்கான கரப்பான் தைலம், வாத வலிகளைக் குணப்படுத்தும் கற்பூராதி தைலம், தலைக்குப் பயன்படுத்தப்படும் நீலபிரிங்காதித் தைலம், சோரியாசிஸ் நோய்க்குப் பயன்படும் வெப்பாலைத் தைலம், தலையில் உள்ள பொடுகுக்கு மருந்தாகும் பொடுதலைத் தைலம் ஆகிய தைலங்களில் தேங்காய் எண்ணெய்யின் பங்கு முக்கியமானது.
TMHED3155	எளிதில் ஜீரணமாகும் : தேங்காய் எண்ணெய் எளிதில் ஜீரணமாகும். குழந்தைகளுக்குத் தேவையான எல்லாச் சத்துகளும் தேங்காய்ப் பாலில் உள்ளன.
TMHED3156	தேங்காய் பாலில் கசகசா, பால், தேன் கலந்து கொடுத்தால் வறட்டு இருமல் மட்டுப்படும்.
TMHED3157	பெரு வயிறுக்காரர்களுக்கு (வயிற்றில் நீர் கோர்த்தல்) இளநீர் கொடுத்தால் சரியாகும். தேங்காய்ப் பாலை விளக்கெண்ணெய்யில் கலந்து கொடுத்தால் வயிற்றில் உள்ள புழுக்களை அப்புறப்படுத்தும்.
TMHED3158	வயிற்றுப்புண்கள் : தேங்காய்ப் பாலில் காரத்தன்மை உள்ளதால், அதிக அமிலம் காரணமாக ஏற்படும் வயிற்றுப் புண்களுக்கு தேங்காய்ப் பால் மிகவும் சிறந்தது. உடலுக்குத் தேவையான அமீனோ அமிலங்கள் உள்ளன.
TMHED3159	இவை உடலின் வளர்ச்சிதை மாற்றத்துக்குப் பெரிதும் உதவுகிறது.
TMHED3160	தேங்காய் அல்லது தேங்காய் எண்ணெய்யை உணவில் சேர்த்தால் அது உடலில் உள்ள கொழுப்பைக் குறைப்பது எப்படி?
TMHED3161	மீடியம் செயின் ஃபேட்டி (Medium Chain Fatty Acid) ஆசிட் தேங்காயில் அதிகமாக உள்ளது. உடலில் உள்ள கொழுப்புச் சத்தைக் குறைக்கும் காப்ரிக் ஆசிட் (Capric Acid) மற்றும் லாரிக் ஆசிட் (Lauric Acid) ஆகிய இரண்டு அமிலங்களும் தேங்காயில் போதிய அளவு உள்ளன.
TMHED3162	இதனால் தேங்காய் எண்ணெய் உரிய அளவு தினமும் உணவில் சேர்த்து வந்தால் உடல் எடை குறையும் என்று அண்மைக் கால ஆய்வுகள் மூலம் தெரியவந்துள்ளன.
TMHED3163	வைரஸ் எதிர்ப்பு: தேங்காயில் உள்ள லாரிக் ஆசிட் மற்றும் காப்ரிக் ஆசிட் ஆகியவை வைரஸ் மற்றும் பாக்டீரியல் நுண்கிருமிகளை எதிர்க்கும் திறன் கொண்டதாக உள்ளது.
TMHED3164	தேங்காயில் உள்ள மோனோ லாரின் (Mono Laurin) வைரஸ் செல் சுவர்களைக் கரைக்கிறது. எய்ட்ஸ் நோயாளிகளுக்கு வைரல் லோடைக் குறைக்கிறது. தேங்காயில் நோய் எதிர்ப்புச் சக்தி அதிகம். உடலின் வளர்ச்சிதை மாற்றத்துக்கு (Metabolism) பெரிதும் உதவுகிறது. இதன் மூலம் சக்தியை அதிகப்படுத்துகிறது.
TMHED3165	ஆண்மைப் பெருக்கி : முற்றிய தேங்காய் ஆண்மைப் பெருக்கியாகப் பயன்படுகிறது. அதில் வைட்டமின் இ முதுமையைத் தடுக்கிறது. தைராய்டு சுரப்பின் செயல்பாட்டை ஊக்கப்படுத்துகிறது.
TMHED3166	குழந்தை சிவப்பு நிறமாக..... குழந்தைகள் நல்ல நிறமாக பிறக்க வேண்டும் என்பதற்காக குங்குமப்பூ சாப்பிடுவது வழக்கம். அதுபோல் குழந்தை நல்ல நிறமாகப் பிறக்க தேங்காய்ப் பூவை சாறாக்கி கர்ப்பிணிகளுக்குக் கொடுக்கும் வழக்கமும் உள்ளது.
TMHED3167	இளநீரின் மருத்துவக் குணங்கள் என்ன ? மனித குலத்துக்கு இயற்கை தந்த பொக்கிஷம் இளநீர். சுத்தமான சுவையான பானம்.
TMHED3168	இளநீரில், செவ்விளநீர், பச்சை இளநீர், ரத்த சிவப்பில் உள்ள இளநீர் என பல்வேறு வகைகள் உள்ளன.
TMHED3169	இளநீரில் எல்லா வகையிலும் மருத்துவக் குணங்கள் நிறைந்துள்ளன. அளவுக்கு அதிகமாக உள்ள வாதம், பித்தம், கபத்தைத் தீர்க்கும் மருந்து இளநீர். வெப்பத்தைத் தணிக்கும். உடலில் நீர்ச் சத்து குறையும் நிலையில் அதைச் சரி செய்யும்.
TMHED3170	ஜீரண சக்தியை அதிகரிக்கும். சிறுநீரகத்தை சுத்திகரிக்கும். விந்துவை அதிகரிக்கும். மேக நோய்களைக் குணப்படுத்தும். ஜீரணக் கோளாறால் அவதிப் படும் குழந்தைகளுக்கு இளநீர் நல்ல மருந்து. உடலில் ஏற்படும் நீர் - உப்புப் பற்றாக்குறையை இளநீர் சரி செய்கிறது.
TMHED3171	இளநீர் குடல் புழுக்களை அழிக்கிறது. இளநீரின் உப்புத் தன்மை வழுவழுப்புத்தன்மை காரணமாக காலரா நோயாளிகளுக்கு நல்ல சத்து. ஆற்றல் வாய்ந்த கரிமப் பொருள்கள் இளநீரில் உள்ளன. அவசர நிலையில் நோயாளிகளுக்கு இளநீரை சிரை (Vein) மூலம் செலுத்தலாம்.
TMHED3172	இளநீர் மிக மிகச் சுத்தமானது. ரத்தத்தில் உள்ள பிளாஸ்மாவுக்கு சிறந்த மாற்றுப் பொருளாக இளநீர் பயன்படுத்தப்படுகிறது. ரத்தத்தில் கலந்துள்ள நச்சுப் பொருள்களை அகற்ற இளநீர் பயன்படுகிறது. இளநீரிலிருந்து தயாரிக்கப்படும் “ஜெல்” என்ற பொருள் கண் நோய்களுக்குச் சிறந்த மருந்து.
TMHED3173	இளநீரில் அதிக அளவில் சத்துகள் உள்ளன. சர்க்கரைச் சத்துடன் தாதுப் பொருள்களும் நிறைந்துள்ளன. பொட்டா ஷியம், சோடியம், கால்சியம், பாஸ்பரஸ், இரும்பு, செம்பு, கந்தகம், குளோரைடு போன்ற தாதுக்கள் இளநீரில் உள்ளன. இளநீரில் உள்ள புரதச்சத்து, தாய்ப்பாலில் உள்ள புரதச்சத்துக்கு இணையானது.
TMHED3174	இளநீரை வெறும் வயிற்றில் சாப்பிடக் கூடாது. ஏனெனில் அதில் உள்ள அமிலத் தன்மை வயிற்றில் புண்ணை உருவாக்கும். ஏதாவது ஆகாரம் எடுத்த பின்னரே சாப்பிட வேண்டும்.
TMHED3175	எளிய மருத்துவக் குறிப்புகள் - எலுமிச்சை : எலுமிச்சம் பழத்தைப் பிழிந்தெடுத்து அதன் சாற்றை சமையலில் பயன்படுத்துகிறோம். சுவைக்காக சேர்த்துக் கொண்டாலும் அதில் நிறைய மருத்துவ குணங்கள் பொதிந்து கிடக்கின்றன. அதைப் பற்றி அறிந்து கொள்வோம்.
TMHED3176	எலுமிச்சம் பழத்தை ஒரு சர்வரோக நிவாரணி என்று சொல்லலாம். அந்தளவுக்கு நோய்கள் வராமல் தடுத்து உடல் நலத்தை காத்துக் கொள்ள என்னென்ன பொருட்கள் அவசியம் தேவையோ, அவைகள் அனைத்தும் இந்த பழத்தில் இருக்கின்றன.
TMHED3177	ரத்தக் கொதிப்பைத் தடுப்பதில் எலுமிச்சம் பழம் மிக முக்கிய பங்காற்றுகிறது. மேலும் கெட்ட ரத்தத்தை தூய்மைப்படுத்து வதற்கு எலுமிச்சம் பழத்தை விட மேலான ஒன்று கிடையாது.
TMHED3178	முக்கிய வைட்டமின் சத்தான வைட்டமின் சி, எலுமிச்சம் பழத்தில் நிறைய இருக்கிறது.
TMHED3179	எலுமிச்சையில் இருக்கும் சிட்ரிக் அமிலம் கிருமிகளை அழிக்கும் தன்மை கொண்டது. அதனால் தொற்று நோய் கிருமிகளின் தாக்குதலில் இருந்து உடலை கண்போல பாதுகாக்கிறது.
TMHED3180	எலுமிச்சம் பழ ரசத்தை சாப்பிட்டால் மண்ணீரல் வீக்கம் பிரச்சினையில் இருந்து விடுபடலாம்.
TMHED3181	எலுமிச்சம் பழத்தின் சாற்றை தேனில் கலந்து சாப்பிடுவது ஒரு சத்து மிக்க டானிக் ஆகும்.
TMHED3182	உடலுக்கு வேண்டிய உயிரூட்டத்தையும், ஒளியையும் எலுமிச்சம் பழத்தின் மூலம் மனிதர்கள் பெற இயலும்.
TMHED3183	இத்தனை நன்மை செய்யக்கூடிய எலுமிச்சம் பழத்துக்கு மலத்தை கட்டக்கூடிய குணமும் உண்டு. ஆனாலும் தேன் சேர்த்து உண்டு வந்தால் மலக்கட்டு நீங்கி விடும்.
TMHED3184	கடுக்காய் மரத்தின் மருத்துவ குணங்கள்:- இதன் இலை கால்நடைத் தீவனமாகவும், இதன் பிசின் கோந்தாகவும் பயன்படுகிறது. மரப் பட்டையில் உள்ள டேனின், தோல் பதனிட உதவும் இயற்கைப் பொருளாகும். பூக்கள் தேன் மிகுதியாகக்கொண்டவை. மரம், கட்டுமானப் பணிகளுக்குப் பயன்படுகிறது.
TMHED3185	இந்த மரத்தின் தாவரவியல் பெயர் ‘டெர்மினேலியா செபுலா’ (Terminalia chebula). 60 முதல் 75 அடி உயரம் வரை வளரக்கூடியது.
TMHED3186	கடுக்காய்க் கொட்டையை நீக்கிவிட்டு மீதி உள்ள மேல் தோலை இடித்துச் சலித்து உண்ணலாம். கெட்டிப்படாமல் இருக்க, பசுநெய் சேர்த்துப் பிசைந்துவைக்க வேண்டும்.
TMHED3187	இது ரத்தத்தைத் தூய்மையாக்குகிறது, மலக் கட்டை நீக்கும். வயிற்றில் உள்ள உறுப்புகளை வலுப்படுத்தும். மூளையையும் இதயத்தையும் பலப்படுத்தும். நினைவாற்றலைப் பெருக்கும்.
TMHED3188	கடுக்காய்ப் பொடியைத் தேனில் கலந்து ஓர் ஆண்டு முழுவதும் காலைதோறும் சாப்பிட்டுவந்தால், வயோதிகத்தால் வந்த சுருக்கங்களும், முதுமைத்தன்மையும், நரையும் நீங்கும்.
TMHED3189	கடுக்காயைத் துவையல் செய்து சாப்பிட்டால், நாக்கு சுவைகளை அறியாமல் இருப்பது தீரும்.
TMHED3190	கடுக்காய்ப் பொடியை மூக்கிலிட்டு உறிஞ்சினால், மூக்கில் ரத்தம் வடிவது நிற்கும்.
TMHED3191	கடுக்காய்ப் பொடியைக்கொண்டு பல் துலக்கினால், ஈறு வலி குணப்படுவதோடு ஈறில் இருந்து வரும் ரத்தம் நிற்கும்; பல்லும் உறுதியாகும்.
TMHED3192	கடுக்காய்ப் பொடியை இரண்டு கிராம் தண்ணீருடன் மாலையில் அருந்திவந்தால், மஞ்சள் காமாலை நோய் நீங்கும். மேலும், ரத்தக் குறைவு, கை கால் எரிச்சல், தோலின் வெண் புள்ளிகள் ஆகியனவும் குணமாகும்.
TMHED3193	25 கிராம் கடுக்காய்ப் பொடியில் ஒரு டம்ளர் நீர்விட்டுக் கொதிக்கவைத்து 50 மி.லி-யாக வற்றவைத்துப் பருகினால், கண் நோய், சர்க்கரை நோய் கட்டுப்படும். இந்த நீரில் சில துளிகளைக் கண்ணில்விட்டாலும் கண் நோய் குணமாகும்.
TMHED3194	கடுக்காய்ப் பொடியை சம அளவு நெய்யில் வறுத்து, இந்து உப்புடன் கலந்து இரண்டு கிராம் அளவு சாப்பிட்டு வந்தால், வயிற்றுப் புண் குணமாகும்.
TMHED3195	கடுக்காயும் காசுக் கட்டியும் சம அளவு எடுத்து அரைத்து, நாக்குப் புண்ணுக்கு தடவினால் குணம் கிடைக்கும்.
TMHED3196	பச்சைக் கடுக்காயைப் பாலில் அரைத்துச் சாப்பிட்டால், இருமல், இரைப்பு, ரத்தமும் சீழுமாய் போகும் வயிற்றுக்கடுப்பு, வறட்டு இருமல் ஆகியன குணமாகும்.
TMHED3197	கடுக்காய்த் தூளையும் பசு நெய்யையும் சம எடை எடுத்து ஒரு பீங்கான் ஜாடியில் போட்டு ஒரு மெல்லிய துணியால் மூடி 40 நாள் வெயிலில் வைத்து வடிகட்டி 5 முதல் 10 மி.லி. அளவு காலை – மாலை உண்டுவந்தால், மலச் சிக்கல், வயிற்றுப் புண், மூல முளை, பவுத்திரம் போன்ற நோய்கள் தீரும்.
TMHED3198	கடுக்காயைத் தட்டித் துணியில் முடிந்து ஆமணக்கு எண்ணெயில் விட்டுச் சூரிய ஒளியில்வைத்து பின் அதைக் கண்களில் பிழிந்தால், மேக நோயில் வரும் கண் நோய், கண் பீளை வடிதல், கண் சிவப்பு நீங்கும்.
TMHED3199	கடுக்காயை நீரில் ஊறவைத்து வடிகட்டிய நீரை வெயிலில் குழம்பாகும் வரை வைத்து 5 முதல் 10 மி.லி. கிராம் அளவு ஒரு நாள்விட்டு ஒரு நாள் உண்டால், இரைப்பை பலப்படுவதோடு நாட்பட்ட மலச் சிக்கலும் தீரும்.
TMHED3200	கடுக்காய்ப் பூ: இதனைப் பொடி செய்து இரண்டு கிராம் நீருடன் அருந்த, கடுப்போடு கூடிய பேதி தீரும். பூவை அத்திமரப் பட்டையுடன் சேர்த்துப் பால்விட்டு அரைத்து இரு வேளை உண்டால், ரத்தமும் சளியும் கலந்த வயிற்றுப்போக்கு மற்றும் பெண்களின் வெள்ளைப்படுதல் பிரச்னை தீரும்.
TMHED3201	கடுக்காய் மரத்தின் வேர்: எலும்பைப் பற்றிய நோய்கள் தீரும்.
TMHED3202	கடுக்காய் மரக்கட்டை: தசையைப் பற்றிய நோய்கள் தீரும்.
TMHED3203	கடுக்காய் மரப்பட்டை: தோல் நோய்களைப் போக்கும்.
TMHED3204	கற்றாழை பலன்கள் : இயற்கை நமக்கு கொடுத்த கொடை என்றால் மிகையாகது.
TMHED3205	நமக்கு ஏற்படும் பல நோய்களுக்கு இயற்கை பல மருந்துதன்மை கொண்ட பொருட்களை நமக்கு இலவசமாகவே கொடுத்துள்ளது.
TMHED3206	இயற்கையான மருத்துவப்பொருட்கள் நமக்கு தான் நிறைய தெரிவதில்லை என்று கூறுவதைவிட அறியவைக்க ஆள் இல்லை என்றால் பொருத்தமாகும்.
TMHED3207	கிராமப்புறங்களில் எடுத்துக்கொண்டால் கற்றாழை பல இடங்களில் கிடைக்கும். இயற்கையாக வளரும் கற்றாழையில்தான் எத்தனை மருத்துவக் குணங்கள்.
TMHED3208	கற்றாழையில் சோற்றுக் கற்றாழை சிறு கற்றாழை பெரும் கற்றாழை பேய்க் கற்றாழை கருங் கற்றாழை செங்கற்றாழை இரயில் கற்றாழை எனப் பல வகை உண்டு.
TMHED3209	இதில் சோற்றுக் கற்றாழை மருத்துவ குணங்களுக்கென்று பயன்படுத்தப்பட்டு வருகிறது. இலைச்சாறுகளில் ஆந்த்ரோகுயினோன்கள்இ ரெசின்கள் பாலிசக்கரைடு மற்றும் ‘ஆலோக்டின்பி’ எனும் பல வேதிப்பொருட்கள் உள்ளன.
TMHED3210	கற்றாழையிலிருந்து வடிக்கப்படும் மஞ்சள் நிற திரவம் ‘மூசாம்பரம்’ எனப்படுகிறது.
TMHED3211	கற்றாழை உலகம் பூராவும் பயன்படுத்தப்படும் காஸ்மெட்டிக் பொருள் உற்பத்தியிலும், மருத்துவத்திலும் பயன்படுத்தப்பட்டு வருகிறது. சிறு கற்றாழை மட்டிலும் மருத்துவத்திற்கும், காஸ்மெட்டிக் பொருள் தயாரிப்பதிலும் முதலிடம் பெறுகிறது.
TMHED3212	சிறு கற்றாழை சோற்றுக் கற்றாழ என வழங்கப்படுகிறது. சோற்றுக் கற்றாழ மடல்களப் பிளந்து நுங்குச் சுளை போல உள்ள சதைப் பகுதியை, சிறு சிறு துண்டுகளாக வெட்டி நல்ல தண்ணீரில் 7- 10 முறை நன்றாகக் கழுவி எடுத்துக் கொண்டு மருந்தாகப் பயன்படுத்தவேண்டும்.
TMHED3213	கற்றாழையக் கையால் தொட்டால் வாய் கசக்கும் என்பார்கள். கழுவிச் சுத்தம் செய்தால், கற்றாழையின் வெறுட்டல் குணமும், கசப்பும் குறைந்துவிடும்.
TMHED3214	தாம்பத்திய உறவு மேம்பட சோற்றுக் கற்றாழை வேர்களை வெட்டி, சிறிய துண்டுகளாகச் செய்து சுத்தம் செய்து, இட்லிப் பானையில் பால்விட்டு வேர்களைத் தட்டில் வைத்துப் பால் ஆவியில் வேகவைத்து எடுத்து, நன்கு காயவைத்துப் பொடி செய்து வைத்து கொண்டு, தினசரி ஒரு தேக்கரண்டி பாலில் கலந்து சாப்பிட்டு வந்தால், தாம்பத்திய உறவு மேம்படும். தாம்பத்திய உறவுக்கு நிகரற்ற மருந்தாகும்.
TMHED3215	கூந்தல் வளர சதைப்பிடிப்புள்ள மூன்று கற்றாழையின் சதைப் பகுதியச் சேகரித்து ஒரு பாத்திரத்தில் வைத்து, இதில் சிறிது படிக்காரத் தூளைத் தூவி வத்திருந்தால், சோற்றுப் பகுதியில் உள்ள சதையின் நீர் பிரிந்து விடும்.
TMHED3216	இந்த நீருக்குச் சமமாக நல்லெண்ணெய் அல்லது தேங்காய் எண்ணெய் கலந்து நீர் சுண்டக் காய்ச்சி எடுத்து வைத்துக்கொண்டு, தினசரி தலைக்குத் தடவி வந்தால் கூந்தல் நன்றாக வளரும். நல்ல தூக்கம் வரும்.
TMHED3217	கண்களில் அடிபட்டால் கண்களில் அடிபட்டதாலோ, இதர காரணங்களாலோ கண் சிவந்து வீங்கியிருந்தால் கற்றாழைச் சோற்றை வைத்துக் கட்டி இரவு தூங்கினால் வேதனை குறையும்.
TMHED3218	மூன்று தினங்களில் நோய் குணமாகும். கற்றாழைச் சோற்றில் சிறிது படிக்காரத்தூள் சேர்த்து, ஒரு துணியில் முடிச்சுக் கட்டி, தொங்க விட்டு ஒரு பாத்திரத்தை வைத்து நீர்சொட்டுவதைச் சேகரம் செயது; எடுத்துக்கொண்டு, இதைச் சொட்டு மருந்தாக கண்களில் விட்டு வந்தால், கண்நோய்கள், கண்களில் அரிப்பு, கண் சிவப்பு மாறும்.
TMHED3219	குளிர்ச்சி தரும் குளியலுக்கு மூலிகைக் குளியல் எண்ணெய் தயாரிக்க, சோற்றுக் கற்றாழை சோற்றுப் பகுதியை அரக்கிலோ தயாரித் ஒரு கிலோ நல்லெண்ணெய் சேர்த்து கடும் வெயிலில் 30 தினங்கள் வைத்து எடுத்து வடிகட்டிக் கொள்ள வேண்டும்.
TMHED3220	எண்ணெய் பசுமை நிறமாக மாறிவிடும். இதில் தேவையான வாசனையக் கலந்து வைத்துக் கொண்டு, குளியலுக்குப் பயன்படுத்தினால் குளிர்ச்சிதரும் ஆயில் ஆகும்.
TMHED3221	முகத்திலுள்ள கரும்புள்ளிகள் தழும்புகள் வெயில் பாதிப்புகள் உலர்ந்த சருமம் என சரும நோய் எதுவாக இருந்தாலும் சிறிது கற்றாழைச் சாறை தினமும் தடவி வர நல்ல குணம் கிடைக்கும்.
TMHED3222	ஆண்கள் சவரம் செய்யும் பொழுது ஏற்படும் கீறல்கள் காயங்களுக்கும் உடனடி நிவாரணம் பெற கற்றாழைச் சாறை பயன்படுத்தலாம். தீக்காயங்களுக்கும் ‘உடனடி டாக்டர்’ கற்றாழைச் சாறுதான்.
TMHED3223	இதன் சாறை இரவு வேளையில் முகத்தில் தேய்த்து காலையில் வெந்நீரால் கழுவ முகத்தில் உள்ள கருமை நீங்கி முகம் பொலிவு பெறும்.
TMHED3224	தோலோடு கற்றாழையை பச்சை மஞ்சளோடு சேர்த்து மைய அரைத்து முகம் கழுத்து கை கால்களில் தடவி சில மணி நேரத்துக்குப் பின்னர் வெந்தய நுரை கொண்டு தேய்த்து குளித்தால் உடல் பளபளப்பாகும்.
TMHED3225	தோல் நோய் வராது. கற்றாழை கழியைத் தலை முடியில் தடவி சீவினால் மடி கலையாது. தலையின் சூடும் குறையும். உடல் குளிர்ந்து காணப்படும்.
TMHED3226	பிரயாணக் களைப்பினால் சோர்வுற்ற கால்களுக்கு கற்றாழை சாறைத் தடவலாம். சருமத்தில் ஏற்படும் எரிச்சலை அடக்கி சருமத்திற்கு குளிர்ச்சி தரும். திசுக்களைப் புதுப்பித்து ஈரப்பதம் அளிக்கும். எல்லா வகை சருமத்திற்கும் ஏற்றது.
TMHED3227	முகத்தின் சுருக்கங்களைப் போக்கி புத்துணர்ச்சியையும் இளமைப் பொலிவையும் தக்க வைத்துக் கொள்ள உதவும். குறிப்பாக வடுக்கள் இருந்த சுவடு தெரியாமல் மறையும். கண்நோய் கண் எரிச்சலுக்கு கற்றாழைச் சோற்றை கண்களின் மேல் வைக்கலாம்.
TMHED3228	விளக்கெண்ணெயுடன் கற்றாழைச் சோறைக் காய்ச்சி காலை மாலை என இரு வேளை ஒரு தேக்கரண்டி சாப்பிட்டு வர உடல் அனல் மாறி மேனி பளபளப்பாகத் தோன்றும். நீண்ட கால மலச்சிக்கல் நீங்கும். கல்லீரல் ஆரோக்கியமாக விளங்கும்.
TMHED3229	கேசப் பராமரிப்பில் தலைக்கு கறுப்பிடவும் கேசத்தின் வளர்ச்சியைத் தூண்டவும் பயன்படுகிறது. தலையில் ஏற்படும் கேசப் பிரச்னைகள் மற்றும் பொடுகை நீக்குகிறது.
TMHED3230	தோல் இறுக்கத்திற்கு சுகமளிக்கும் மருந்தாகிறது. கற்றாழை சோறை தேங்காய் எண்ணெயுடன் காய்ச்சி தலைக்குத் தேய்த்து வர கேசம் நன்கு செழித்து வளரும். எண்ணெய் குளியல் செய்ய கண் குளிர்ச்சி மற்றும் சுக நித்திரை உண்டாகும்.
TMHED3231	நமது தோலில் நீரை விட நான்கு மடங்கு வேகமாக கற்றாழைச் சாறு ஊடுருவக் கூடியது. வைட்டமின் சி மற்றும் பி சத்துகளும் தாதுக்களும் நிறைந்தது இச்சாறு.
TMHED3232	சருமத்திலுள்ள கொலாஜன் எனப்படும் கொழுப்பு சத்தை குறைக்கக்கூடிய புரோட்டீன் கற்றாழையில் அதிகம் காணப்படுவதால் முகத்திலுள்ள சுருக்கம் வயோதிக தோற்றத்தை குணப்படுத்துகிறது.
TMHED3233	இந்த எண்ணெய் பெண்களின் மாதாந்திர ருதுவை ஒழுங்குபடுத்தும். கர்ப்பவதிகளுக்கு கருச்சிதைவை உண்டாக்கும்.
TMHED3234	உடல் கட்டிகளை நீக்கும் கோரைக்கிழங்கு : கிராமப்புறங்களில் வயல் வெளிகள் பக்கம் மிகவும் எளிதாகக் கிடைக்கக்கூடிய மூலிகை இது. உலர்ந்த கோரைக் கிழங்கை நாட்டு ம ருந்துக் கடைகளில் முத்துக்காசு என்றும் குறிப்பிடுவர்.
TMHED3235	உலர்ந்த கோரைக்கிழங்கு மருந்துப் பொருளாக மட்டுமின்றி ஊதுவத்தி போன்ற நறுமணப் பண்டங்கள் செய்யவும் பயன்படுகிறது.
TMHED3236	கோரைக்கிழங்கு உடல் கட்டிகளை அகற்ற உதவும் டானிக் போன்றது. கிருமிகளை அழிக்கும் ஆற்றல் இதற்கு உண்டு.
TMHED3237	கோரைக்கிழங்கினால் பொதுவாக குளிர்காய்ச்சல் நீங்கும்.
TMHED3238	அதிதாகம் பித்த வளர்ச்சி போன்றவற்றிற்கும் இது நல்ல மருந்து. கடு மையான குன்ம நோயை அகற்றி குணமாக்க கீழ்கண்ட முறையில் இம்மருந்தினை தயாரிக்க வேண்டும்.
TMHED3239	இரண்டு பச்சை கோரைக்கிழங்கை எடுத்து நறுக்கி நூறு மில்லி நீரில் போட்டு பாதியளவாகச் சுண்டக்காய்ச்சிக் கொள்ள வேண்டும்.
TMHED3240	இந்தக் குடிநீரை வேளைக்கு ஒன்றரை அவுன்ஸ் வீதம் முன்று வேளை என்ற கணக்கில் இருபது நாட்கள் சாப்பிட்டு வர கடுமையான குன்ம வயிற்றுவலி குணமாகும்.
TMHED3241	குடிநீரை சாப்பிட்டால் அஜீரணபேதி, சீதபேதி, வாந்திபேதி ஆகியவையும் குணமாகும்.
TMHED3242	குடலில் பூச்சித்தொல்லை இருந்தால் ஒரு கோரைக்கிழங்கை எடுத்து நன்கு சுத்தம் செய்து கொள்ள வேண்டும்.
TMHED3243	ஒரு துண்டு இஞ் சியை எடுத்துத் தோலை நீக்கிக் கொள்ள வேண்டும். இரண்டையும் சேர்த்து நன்கு இடித்துப் பின் சிறிது தேன் விட்டு அரைத் துக்கொள்ள வேண்டும்.
TMHED3244	காலையில் இதனை சுண்டைக்காய் அளவு வெறும் வயிற்றில் சாப்பிட்டால் குடல் கிருமிகள் அனைத்தும் முற்றிலுமாக அகன்றுவி டும். இந்த மருந்தை எடுத்துக்கொள்ளும் நாட்களில் சுடு சோற்றில் எலுமிச்சம் பழம் சாறும் கொஞ்சம் நெய்விட்டும் சாப்பிடவேண் டும். இதே முறையில் சாப்பிட சாப்பிட்டு வந்தால் சீதபேதி குணமாகும்.
TMHED3245	தாய்பால் குறைந்து விட்ட தாய்மார்கள் கோரைக்கிழங்கை பச்சையாகக் சந்தனக்கல்லில் இழைத்து மார்பகத்தில் பற்றாக இட பால் நன்றாக சுரக்கும்.
TMHED3246	மருந்தாகும் கொய்யா இலை : கொய்யா மரத்தின் இளம் இலைகள் வெப்பமண்டல நாடுகளில் பராம்பரிய மருத்துவத்திற்கு பயன்படுத்தபடுகிறது.
TMHED3247	இந்த இலையின் மருத்துவ பலன்களான ஆக்ஸிஜனேற்ற எதிர்பொருட்களான வைட்டமின் சி, மற்றும் க்யூயர்சிடின், ஃபிளாவனாய்டுகள் ஆகியவற்றை கொண்டுள்ளது.
TMHED3248	கொய்யா இலைகளை நன்கு கழுகி சுடுதண்ணீரில் கொதிக்கவிட்டு தேநீர் போன்று அருந்தினால் கொழுப்பைக் குறைக்கும், நீரிழிவை தடுக்கும், மேலும் வயிற்று போக்கினால் அவதிபடுபவர்களுக்கு சிறந்த சிகிச்சையளிக்கும்.
TMHED3249	வயிற்றுப்போக்கு : பாக்டீரியா காரணமாக வயிற்றுபோக்கு ஏற்பட்டால் கொய்யா இலையில் தேநீர் செய்து சாப்பிடவேண்டும்.
TMHED3250	இந்த தேநீர் பருகினால் எந்த காரணத்தினால் வயிற்றுபோக்கு ஏற்பட்டிருந்தாலும் குணப்படுத்திவிடும். கொய்யா இலையில் செய்யப்பட்ட தேநீரை பருகுவதால் குறைவான வயிற்றுவலி, குறைவான தண்ணீரால் வெளியேற்றப்படும் மலம், அதிலிருந்து எளிதில் தீர்வு காண முடியும்.
TMHED3251	கொய்யா இலை வயிற்று போக்கிற்கு சிறந்த தீர்வாக இருக்கும் என்று ரிவிஸ்டா இண்ஸ்ட்டியூட்டோ நிறுவனம் 2008 ஆய்வு செய்தனர் அதில் கொய்யா இலைசாறில் வயிற்று போக்குக்கு பொதுவான காரணமாக இருக்கக்கூடிய ஏரொஸ் பாக்டீரியா வளர்ச்சி தடுக்கப்படுவதாக கண்டறியப்பட்டது.
TMHED3252	அதிக கொழுப்பு : இளம் கொய்யா இலையில் தயாரிக்கப்படும் தேநீரை பருகுவதால் கொழுப்பு மற்றும் ட்ரைகிளிசரைடின் அளவுகளில் பல மாற்றங்களை ஏற்படுத்துகிறது.
TMHED3253	ஊட்டச்சத்து மற்றும் வளர்சிதை மாற்ற நிறுவனம் 2010 ல் மேற்கொண்ட ஆய்வில் பங்கேற்பாளர்களுக்கு கொய்யா இலையில் தயாரிக்கப்பட்ட தேநீரை பருக கொடுத்தனர்.
TMHED3254	இந்த ஆய்வில் பங்கேற்ற பங்கேற்பாளர்களுக்கு குறைந்த மொத்த கொழுப்பு, குறைந்த அடர்த்தியுள்ள கொழுப்புப்புரத நிலைகள் மற்றும் ட்ரைகிளிசரைடுகள் இருந்தது தெரியவந்தது.
TMHED3255	அடுத்த எட்டு வாரங்களுக்கு பிறகு கொழுப்பு அளவுகளில் பல மாற்றங்கள் ஏற்பட்டு இருக்கின்றது என தெரிவித்துள்ளது.
TMHED3256	நீரிழிவு நோய் : கொய்யா இலையின் குடும்பம் ஆரோக்கியம் தரும் உணவுகளில் ஒன்றாக உள்ளது.
TMHED3257	நீரிழிவு நோயால் அவதிபடுபவர்கள் நீரிழிவை தடுக்க கொய்யா இலையை மருந்தாகப் பயன்படுத்தலாம்.
TMHED3258	வகை 2 நீரிழிவு நோயாளிகள் 12 வாரங்கள் தொடர்ந்து இந்த தேநீரை பருகினால் சர்க்கரையின் அளவில் மாறுதல்கள் ஏற்படும்.
TMHED3259	கொய்யா இலையை இளம தளிர் இலைகளாக பார்த்து ஒரு கப் இலை எடுத்துக்கொள்ளுங்கள். இலைகளை நன்கு கழுகி தண்ணீரில் போட்டு கொதிக்க வைத்து குடிக்கலாம்.
TMHED3260	தோல் நோய்களுக்கு சிறந்தது கோவைக்காய் : காடுகளிலும், புதர்களிலும் வீணாக கிடக்கும் இடங்களிலும் தானாக வளருவது தான் கோவைக்காய். கோவைக்காய் கொடி வகையை சேர்ந்தது.
TMHED3261	கோவைக்காய் முழுவதும் மருத்துவகுணம் கொண்டது. காய், கனிகள், இலைகள், தண்டு, வேர் போன்றவை மருத்துவ பயன் உடையவை.
TMHED3262	வெள்ளரிக்காய் குடும்பத்தை சேர்ந்தது. எளிமையான கோவக்காய் இந்தியாவில் எங்கும் கிடைக்கும்.
TMHED3263	கோவைக்காயின் கனிகள் செந்நிறமுடையவை. இவற்றை மென்றால் நாக்கில் உள்ள புண்கள் ஆறும். இலைகள், தண்டு, வேர் ஆகிய பாகங்களில் இருந்து பிழிந்து எடுக்கப்பட்ட சாறு உலோகப் பொருட்களோடு கலந்து நீரிழிவு நோய், வீங்கிய சுரப்பிகள், தோல்நோய்கள் ஆகியவற்றை குணப்படுத்த உதவும்.
TMHED3264	நீரிழிவை கட்டுப்படுத்தும் : கோவைக்காய் பழங்காலத்திலிருந்தே நீரிழிவு நோய் மருத்துவத்தில் பயன்படுத்தப்பட்டு வரும் காய்கறிகளில் ஒன்று. தீவிரமில்லாத சர்க்கரை வியாதிக்கு கோவைக்காய் நல்ல பலனை அளிக்கும்.
TMHED3265	கோவைக்காய் சாறு எடுத்துக் கொள்வதால் பக்க விளைவுகளும் அதிகம் ஏற்படுவதில்லை.
TMHED3266	பல வருடங்களுக்கு முன்பே, அமெரிக்க ஹார்வார்டு பல்கலைக்கழகத்தின் மருத்துவ பள்ளியில் நடத்திய ஆய்வில் கோவைக்காய் நீரிழிவு வியாதியை குறைக்கும் குணமுடையது என்பது சொல்லப்பட்டது.
TMHED3267	நீரிழிவு நோயாளிகளின் இரத்தத்தில் சேரும் சர்க்கரை அளவைக் கட்டுப்படுத்தும் என்று பெங்களூரில் நடத்திய ஆராய்ச்சியிலும் இது நிரூபிக்கப்பட்டுள்ளது.
TMHED3268	பரம்பரை காரணமாக நீரிழிவு நோய் இருப்பவர்கள் கோவைக்காயை 35 வயது முதலே உணவில் சேர்த்துக் கொண்டால் நல்லது. நீரிழிவு நோய் வராமல் தடுக்கலாம்.
TMHED3269	வாய்ப்புண் குணமாகும் : கோவைக்காய் பச்சடி சிறந்த மருத்துவ குணமுள்ள உணவு. சிறு சிறு துண்டுகளாக நறுக்கிய கோவைக்காயுடன் மோர், மிளகுப்பொடி, சீரகப்பொடி, இஞ்சி சிறிது சேர்த்து தேவையான அளவு உப்பு கலந்து விட்டால் அவ்வளவுதான் கோவைக்காய் பச்சடி தயார்.
TMHED3270	இதனை வாரம் இரண்டு நாள் பகல் உணவில் சேர்த்தால் வாய்ப்புண் குணமாகும். பச்சையாகவே கோவைக்காயை மென்று துப்பிவிட்டாலே வாய்ப்புண் ஆறிடும். வயிற்றுப்புண் இருப்பவர்கள் வாரம் இரண்டு நாள் கோவைக்காயை சேர்த்துக்கலாம்.
TMHED3271	ஒரே ஒரு கோவைக்காயை எடுத்து மோருடன் அரைத்து குடித்தாலும் மேற்சொன்ன பலன்களை பெறலாம்.
TMHED3272	தோல் நோய்களை குணமாக்கும் : இலை மற்றும் தண்டு &கபத்தை வெளியேற்றும். வலி குறைக்கும். இலை, தண்டு, கஷாயம் மார்புச்சளி, சுவாசக்குழாய் அடைப்பு இவற்றிற்கு நல்ல மருந்தாகும்.
TMHED3273	இலைகளை வெண்ணெயுடன் கலந்து புண்கள், பிற தோல்நோய்களை குணப்படுத்த உதவும்.
TMHED3274	கோவைப்பழம் கபத்தை உண்டாக்கும். சீக்கிரத்தில் ஜீரணமாகாது. ஆனால் மூச்சு இரைத்தல், வாந்தி, வாய்வு ரத்த சோகை, பித்தம், காமாலை முதலான பிரச்சினைகளை குணப்படுத்தும்.
TMHED3275	கடிகளால் ஏற்பட்ட காயங்களின் மீது கோவை இலையை அரைத்து வைத்துக் கட்டினால் புண் விரைவில் ஆறும்.
TMHED3276	வயிற்றுப் பூச்சிகளை கட்டுப்படுத்தும் : கோவைக்காய் பித்தம், ரத்தப் பெருக்கு, வாயு, வயிற்றில் உள்ள பூச்சி ஆகியவற்றுக்கெல்லாம் முடிவு கட்டும் நல்ல மருந்தாகும்.
TMHED3277	கோவை இலைச் சாறு, பித்தம், ஷயம், மூல நோய் ஆகியவற்றுக்கு மருந்தாகப் பயன்படும்.
TMHED3278	கரம் மசாலா அல்லது உஷ்ணத்தைத் தரும் மருந்துகள் கோவைக்காயால் ஏற்படும் தீமைகளுக்கு நல்ல மாற்றாகும்.
TMHED3279	கோவைக்காயை மலிவான விலைக்கு கிடைக்கும் .கோவைக்காய் வாங்கி சமைத்து உண்டால் அனைத்து நோய்களையும் குணப்படுத்தி விடலாம்.
TMHED3280	ஆரோக்கியமான உறவு உடலின் சக்தியையும், உற்சாகத்தையும் அதிகரிக்கும் : மனித வாழ்வில் தவிர்க்கமுடியாத ஒன்று பாலுணர்வு. இயற்கையாக தோன்றும் இந்த உணர்வை ஆரோக்கியமானதாக மாற்றுவதில்தான் இருக்கிறது மனிதர்களின் வெற்றி. தம்பதியர்களிடையே ஆரோக்கியமான உறவு மேம்பட இந்த பாலுணர்ச்சியே முக்கிய காரணியாக இருக்கிறது.
TMHED3281	இதனை சிறப்பாக வெளிப்படுத்த நமது சமையலறையே முக்கிய சாதனமாக இருப்பதாக தெரிவிக்கின்றனர் வல்லுநர்கள்.
TMHED3282	ஒருவரின் ஆரோக்கியம், மகிழ்ச்சி, இளமையை தக்க வைப்பதில் தாம்பத்யத்தின் பங்கு முக்கியமானது என்று தெரிவித்துள்ளார் ஹார்மோன் மற்றும் இளமையியல் சிறப்பு வல்லுநர் சிசில்லா டிரிகியர். லண்டனின் மருத்துவமனை வைத்துள்ள அவர் 25 ஆண்டுகளாக தனது மருத்துவமனைக்கு வந்த தம்பதியர்களை ஆய்வு செய்து இந்த உண்மையை கண்டறிந்ததாக குறிப்பிட்டுள்ளார்.
TMHED3283	தினசரி தாம்பத்ய உறவில் ஈடுபடும் தம்பதியர் இளமையாகவும், ஆரோக்கியமாகவும், உடல் வனப்புடனும், மகிழ்ச்சியாகவும் இருப்பது தெரியவந்ததாக டெய்லி மெயில் இதழுக்கு அளித்த பேட்டி ஒன்றில் அவர் தெரிவித்துள்ளார்.
TMHED3284	ஆரோக்கிய தெர்மா மீட்டர் : பாலுணர்ச்சியும், அது தொடர்பான ஆர்வமுமே நமது உடல் நலத்தை அளக்கும் தெர்மா மீட்டர் என்று டிரிகியர் குறிப்பிட்டுள்ளார்.
TMHED3285	பாலுணர்ச்சியை தூண்டுவது என்பது அவர்கள் உட்கொள்ளும் உணவு முறையை சார்ந்ததாக இருந்துள்ளது. சத்தான உணவு உடல் நலத்திற்குத் தேவையான ஹார்மோன்களை சிறப்பாக செயல்பட வைப்பது தெரியவந்துள்ளது.
TMHED3286	அதன் மூலம் பாலுணர்ச்சியை தூண்டுவதற்கான ஹார்மோன்களின் சுரப்பு அதிகரித்தது கண்டறியப்பட்டதாக மருத்துவர் கூறியுள்ளார். இதன் மூலமே தினசரி தாம்பத்ய உறவில் ஈடுபட முடிந்ததாக அவர் தெரிவித்துள்ளார்.
TMHED3287	தினசரி உறவு என்பது உடற்பயிற்சி செய்வதைப்போல அவசியமானது என்று கூறும் மருத்துவர், இதன் மூலம் உடல் ஆரோக்கியமாக இருப்பதோடு இழந்த இளமையை மீட்டெடுக்க முடியும் என்கிறார்.
TMHED3288	அதற்கான முக்கியமான மூன்று வழிமுறைகளை அவர் தெரிவித்துள்ளார்.
TMHED3289	மூளைக்கு உற்சாகம் : எந்த செயலுமே முதலில் தொடங்குவது மூளையில் இருந்துதான். மனித உறுப்புக்களில் மிகப்பெரிய பாலுணர்ச்சியை தூண்டக்கூடிய ஆர்கன் மூளைதான் என்பதை மருத்துவர்கள் தெரிவிக்கின்றனர். அங்கு உற்பத்தி செய்யப்படும் ஹார்மோனும், ரசாயனமாற்றமும்தான் பாலுணர்வின் ஈடுபாட்டை அதிகரிக்கச் செய்கிறது.
TMHED3290	அதன் மூலம்தான் உறவின் போது வெளிப்படும் காதல், அளவுகடந்த கற்பனா சக்தியுடன் துணையை கவர மேற்கொள்ளும் சாகசம், அதனால் பெண்கள் அடையும் உச்சநிலை ஆகியவை ஏற்படுகின்றன. இவை எல்லாம் நாம் உண்ணும் உணவில்தான் இருப்பதாக தெரிவிக்கின்றார் மருத்துவர்.
TMHED3291	எனவே முதலில் உண்ணும் உணவுமுறையில் அக்கறை கொள்ளவேண்டும். இதன் மூலம் சக்தியானது நரம்புகள் வழியே மூளையை அடைகிறது. சிறப்பாக செயல்பட முடியும் நம்பிக்கை அதிகரிக்கிறது. ஆரோக்கியமான உறவில் ஈடுபட மூளையானது தூண்டுகிறது.
TMHED3292	ஹார்மோன்களின் ஒத்துழைப்பு : பாலுணர்ச்சியை தூண்டுவதில் ஹார்மோன்களின் பங்கு அவசியமானது. அவைதான் ஆரோக்கியமான தாம்பத்ய வாழ்க்கையை சீராக வைக்க உதவுகிறது.
TMHED3293	இதில் மூன்று ஹார்மோன்களின் பங்கு முக்கியமானது. ஈஸ்ட்ரோஜென். டெஸ்ட்டிரோஜென், ஆகிய ஹார்மோன்கள் சிறப்பாக செயல்படுவதை சரிவிகிதமாக வைப்பதில் மீன், இறைச்சி, ஆகியவற்றில் உள்ள நல்ல கொழுப்புகள் முக்கிய பங்கு வகிக்கின்றன. இவை ஹார்மோன்களை தூண்டி அவற்றை சீரான முறையில் சுரக்கச்செய்கின்றன.
TMHED3294	புரதச்சத்து நிறைந்த உணவுகளை உட்கொள்வதும் அவசியம் என்று தெரிவிக்கிறார் டிரிகியர்.
TMHED3295	சக்தியின் ரகசியம் : ஆரோக்கியமான உறவு உடலின் சக்தியையும், உற்சாகத்தையும் அதிகரிக்கும். அதற்கு ஆரோக்கியமான அவசியமான உணவுகள் உதவுகின்றன என்கின்றனர் வல்லுநர்கள்.
TMHED3296	இதன் மூலம் மனித வளர்ச்சியை அதிகரிக்கும் ஹார்மோன் (Human Growth Hormone (HGH).) சுரப்பு சீராவதோடு பாலுணர்ச்சியை தூண்டும் ஹார்மோன்கள் சுரப்பினை அதிகரிக்கச்செய்கிறது. தொடர்ச்சியான ஆரோக்கிமான உறவுக்கு புரதச்சத்து நிறைந்த கோழி இறைச்சி, மீன், பன்றி இறைச்சி ஆகியவை உதவுகின்றன என்று கூறுகின்றார் மருத்துவர்.
TMHED3297	தர்பூசணிப்பழச் சாறு : கோடையின் கொடுமையிலிருந்து விடுபட நினைப்பவர்கள் இப்பழத்தை உண்பது இயல்பு. ஆனால் சாறு எடுத்து உண்ணும் போது கல்லடைப்பு என்னும் நோயுடன் சிறுநீர் வெளியேறும் போது தோன்றும் பல்வேறு குறைபாடுகளும் நீங்கும்.
TMHED3298	நீரிழிவு வியாதியும் கட்டுப்படும். தர்பூசணிப்பழச் சாறுடன் தேன் கலந்து உண்டுவர காய்ச்சல் குணமாகும். சாறுடன் சமஅளவு மோர் கலந்து அருந்த காமாலை குணமாகும்.
TMHED3299	அத்திப்பழச்சாறு : அத்திப்பழத்தை பிட்டுப்பார்த்தால் அத்தனையும் சொத்தை என்று பழமொழி இருந்தாலும் கூட அத்திப்பழத்தை உபயோகிக்கலாம்.
TMHED3300	அத்திப்பழத்தை சேகரித்து சாறு பிழிந்து சுவைக்காக தேங்காய் பாலும் தேனும் கலந்து அருந்தலாம்.
TMHED3301	இச்சாறு எலும்பு முறிவு உள்ளவர்களுக்கு மிக்க பலனை தரும். அத்திப்பழமும் தேனும் கலந்து கல்உப்புடன் சேர்த்து உண்ண ஆரம்பகாலச் சிதைவுகளை சரி செய்யலாம். ஆஸ்துமா, நரம்பு தளர்ச்சி, மூளை வளர்ச்சி குறைவு ஆகியவை இச்சாறு அருந்துவதால் குணமாகும்.
TMHED3302	ஆப்பிள் பழச்சாறு: ஆப்பிள் பழச்சாறு உடற் சோம்பல், உடல்களைப்பு, வேளையில் ஆர்வமின்மை போன்றவற்றை குணமாக்கும் தன்மையுள்ளது.
TMHED3303	ஆப்பிள் பழச்சாறுடன் தேனும் பொடித்த ரோஜா இதழ், ஏலம் ஆகியவற்றை கலந்து அருந்த ரத்த சோகை குணமாகும். மேலும் கர்ப்பிணி பெண்கள் இச்சாற்றை அருந்த பிரசவத்தின் போது இழக்கும் சக்தியை பெறலாம். குழந்தைகளுக்கு ஆப்பிள் சாறு கொடுக்க உடல் வளர்ச்சி, உடற்பலம் பெருகும்.
TMHED3304	திராட்சைச் சாறு : திராட்சைச் சாறு தொடர்ந்து அருந்தி வர இரத்த அழுத்தகுறைவு, நரம்பு தளர்ச்சி, குடற்புண் (அல்சர்), காமாலை, வாயுகோளாறுகள், மூட்டுவலி ஆகியவை குணமாகும்.திராட்சைச் சாறு : திராட்சைச் சாறு தொடர்ந்து அருந்தி வர இரத்த அழுத்தகுறைவு, நரம்பு தளர்ச்சி, குடற்புண் (அல்சர்), காமாலை, வாயுகோளாறுகள், மூட்டுவலி ஆகியவை குணமாகும்.
TMHED3305	திராட்சைச் சாறுடன் தேன் கலந்து உண்டுவர ரத்த விருக்தியுண்டாகி உடல்பலம் மிகும். நீரிழிவு வியாதிக்கு சர்க்கரை சேர்க்காத சாறு மிகவும் நல்லது.
TMHED3306	ஆரஞ்சுச் சாறு: தொண்டையில் புற்றுநோய் கொண்டு எந்த உணவும் உட்கொள்ள இயலாத நிலையிலுள்ளவர்களுக்கு ஆரஞ்சுச்சாறு அருமருந்தாகும்.
TMHED3307	திட உணவு உட்கொள்ளாத வகையில் உள்ளவர்கள் இச்சாற்றை துளி துளியாக அருந்தி உடல் நலம் பெறலாம். இச்சாற்றை அருந்துபவர்களுக்கு உடலில் நோயினை எதிர்க்கும் சக்தி அதிகமாகிறது.
TMHED3308	எளிதில் ஜீரணம் செய்ய தகுந்தது. இருதய நோய்கள் எளிதில் குணமாகும். டைபாய்டு, ஜுரம் ஆகியவை குணமாகும்.
TMHED3309	ஆரஞ்சுச் சாறுடன் இளநீர் கலந்து அருந்துவதால் சிறுநீர் தாராளமாக வெளியேறும். சிறுநீரக குறைபாடு குணமாகும். குழந்தைகளுக்கு கொடுக்க குடல் பலம் பெருகும். இச்சாறுடன் எலுமிச்சைச் சாறு கலந்தும் அருந்தலாம்.
TMHED3310	எலுமிச்சைச் சாறு : பாத்திரங்களில் உள்ள அழுக்கை நீக்க மட்டும் எலுமிச்சை பயன்படுவதில்லை. நமது உடலில் உள்ள அழுக்குகளை அகற்றவும் பயன்படுகிறது.
TMHED3311	எலுமிச்சைச் சாறு அத்துடன் தேன் கலந்து அல்லது வெல்லம் கலந்து ஒரு பழத்திற்கு அரை லிட்டர் தண்ணீர் கலந்து அருந்த வேண்டும்.
TMHED3312	தொடர்ந்து அருந்துவதால் மூல நோய்கள், வயிற்றுக்கடுப்பு, பித்தத்தால் வரும் நோய்கள் ஆகியவை குணமாகும். ஆனால் அளவுக்கதிகமாக இதை அருந்தும்போது குடல் தன் பலத்தை இழக்க நேரிடும்.
TMHED3313	இளநீருடன் கலந்து அருந்துவதால் டைபாய்டு நோய் குணமாகும். வெள்ளை வெங்காய சாறுடன் கலந்து அருந்துவதால் மலேரியா நோய் குணமாகும். வெள்ளை வெங்காயத்துடன் கற்பூரம் கலந்து அருந்த எலுமிச்சைச் சாறுடன் அருந்துவதால் காலரா குணமாகும்.
TMHED3314	உடல் களைப்புகள், கை, கால் கனுக்களில் வீக்கம் வலி ஆகியவை இருந்தால் எலுமிச்சைச்சாறுடன் விளக்கெண்ணெய் கலந்து தேய்த்து வர வலியிலிருந்து மீளலாம்.பழுத்த வாழைப்பழத்துடன் எலுமிச்சைச் சாறும் தேனும் கலுந்து குழைத்து உண்ண மலக்குடலில் உள்ள குறைகள் நீங்கி பல நோய்கள் வராது தடுக்கலாம்.
TMHED3315	தக்காளிச் சாறு : தக்காளிச் சாற்றை நாள்தோறும் காலைவேளையில் உண்டுவர உடல் வலிமை அதிகமாவதுடன் வேண்டாத சதைகளும் குறையும்.
TMHED3316	நீரிழிவு வியாதியும் கட்டுப்படும். சாறுடன் தேன் கலந்து உண்டுவர ரத்தம் சுத்தமாகும். தோல் நோய்கள் குணமாகும்.
TMHED3317	மேலும் தக்காளி ஏழைகளின் ஆப்பிள் என்ற அழைப்படுவதற்கு ஏற்ப பல விதமான நோய்களை குணமாக்கும் ஆப்பிளில் இருக்கும் சத்தைவிட சற்று அதிகான சத்துடன் விலை மலிவாக கிடைக்கும்.
TMHED3318	விட்டமின் A உள்ள உணவு வகைகள் : கேரட், பப்பாளி,தக்காள்,கீரைகள்,முட்டை கோஸ், வள்ளிக் கிழங்கு போன்றவை.
TMHED3319	விட்டமின் A பற்றாக்குறையால் ஏற்படக்கூடிய நோய்கள் : மாலைக்கண் நோய், நிறக்குருடு, விழித்திரை பாதிப்பு போன்றவை.
TMHED3320	விட்டமின் B உள்ள உணவு வகைகள் : தானிய வகைகள், பட்டாணி, முட்டை மீன், உருளைக் கிழங்கு, சோயா, ஆரஞ்சு, உலர் திராட்சை, நிலக்கடலை போன்றவை.
TMHED3321	விட்டமின் B பற்றாக்குறையால் ஏற்படக்கூடிய நோய்கள் : உடல் தளர்வு, எடைக் குறைவு, சோர்வு, பசியின்மை போன்றவை.
TMHED3322	விட்டமின் C உள்ள உணவு வகைகள் : ஆரஞ்சு, எலுமிச்சை, முளை கட்டிய பயறு, பச்சைக் காய்கறிகள், கொய்யா, மாம்பழம் போன்றவை.
TMHED3323	விட்டமின் C பற்றாக்குறையால் ஏற்படக்கூடிய நோய்கள் : தோல் நோய்கள், தலை முடி உதிர்தல், இரத்த சோகை போன்றவை.
TMHED3324	விட்டமின் D உள்ள உணவு வகைகள் : மீன், மீன் எண்ணெய், சூரிய ஒளி, பால், பால் பொருட்கள் போன்றவை,
TMHED3325	விட்டமின் D பற்றாக்குறையால் ஏற்படக்கூடிய நோய்கள் : வளர்ச்சிக் குறைபாடுகள், எலும்புகள் பலவீனமடைதல், பற்சிதைவு போன்றவை.
TMHED3326	விட்டமின் E உள்ள உணவு வகைகள் : கோதுமை, தாவர எண்ணெய், முட்டைக் கரு, பச்சைக் காய்கறிகள், கீரைகள், பழங்கள் போன்றவை.
TMHED3327	விட்டமின் E பற்றாக்குறையால் ஏற்படக்கூடிய நோய்கள் : மலட்டுத் தன்மை ஏற்படுகிறது.
TMHED3328	விட்டமின் F உள்ள உணவு வகைகள் : மீன்,முட்டை, பச்சைக் காய்கறிகள், பருப்பு வகைகள், தாவர எண்ணெய், கேரட், பட்டாணி, பீன்ஸ் போன்றவை.
TMHED3329	விட்டமின் F பற்றாக்குறையால் ஏற்படக்கூடிய நோய்கள் : இரத்த சோகை, ஈறுகளில் இரத்தம் வடிதல், வயதான தோற்றம் போன்றவை.
TMHED3330	ஞாபக சக்தி குறைவாக இருக்கிறதா? எதிலும் அதிக கவனத்துடன் ஈடுபட முடியவில்லையா? மூளை சரியாகச் செயல் படவும் நன்றாக வளரவும் தேவையான சத்துக்கள் நாம் சாப்பிடும் உணவிலிருந்து கிடைக்காததே இதற்குக் காரணம். காரட், தக்காளி, திராட்சை, ஆரஞ்சு, செர்ரி போன்ற பள பளப்பான வண்ண உணவுகளில் மூளைக்கு மிகத் தேவையான வைட்டமின்கள், மினரல்கள், பைட்டோ கெமிக்கல்கள் நிறைந்துள்ளன.
TMHED3331	ஒரு வாரம் காரட் சாப்பிட்டவர்களையும், காரட் சாப்பிடாதவர்களையும் பரிசோதித்தபோது, காரட் சாப்பிட்டவர்களின் மூளைத் திறன் மிகச்சிறப்பாக இருந்தது என்கிறது மனோதத்துவ பேராசிரியர் பால்கோல்ட் என்பவரின் ஆய்வு முடிவுகள்.
TMHED3332	இந்த உணவுகள் மூலம் மூளையில் செரேட்டனின், அசிட்டின் கோலைன் என்ற இரசாயனப் பொருட்கள் உற்பத்தியாகி உடல் இயக்கத்தில் கலப்பது தான் இதற்குக் காரணம் மூளையின் ஞாபக சக்தியை சிறப்பாக தக்க வைத்துக்கொள்வதற்கு கொழுப்பு சத்து தேவை.
TMHED3333	இதற்கு மீனிலிருந்தும், மீன் எண்ணெயிலிருந்து கிடைக்கும் என் 3 என்ற கொழுப்பு அமிலமே தினமும் தேவை. நல்ல முடிவை திடீரென்று எடுக்க மீனும் ஏதேனும் ஓர் இனிப்புமே போதுமாம். சைவ உணவுக்காரர்கள் சோயா எண்ணெய், சூரியகாந்தி எண்ணெய் ஆகியவற்றை உபயோகிக்கலாம்.
TMHED3334	மனித உடலிலே மூளைதான் அதிக ஆக்ஸிஜனை உபயோகிப்பது . எனவே, மூளையின் செல்கள் அழியாதிருக்க பைட்டோ கெமிக்கல் உள்ள உணவுகள் தேவை.
TMHED3335	இத்துடன் மூளை பலவீனம், குழப்பம், நோய்த் தாக்குதல், அல்சீமெர்ஸ் என்ற ஞாபக மறதி நோய் முதலியன ஏற்படாமல் இருக்க பி, ஏ, ஈ ஆகிய வைட்டமின் உள்ள உணவுகளும் தேவை. மிகவும் கூர்மையாகச் சிந்தித்து முடிவு எடுக்கச் சர்க்கரை உதவும்.
TMHED3336	இதற்கு பழம் அல்லது இனிப்பு வகைகள் சாப்பிடவும். அரிசி, ரொட்டி, கோதுமை, உருளைக்கிழங்கு முதலியன கோபம் மற்றும் பதற்றம் போன்ற உணர்ச்சிகளை மெல்ல மெல்லக் கட்டுபடுத்திவிடும்.
TMHED3337	மூளையைச் சரியாக, பாதுகாப்பாக பராமரிப்பதுடன் நல்ல மனப்பாங்கையும், காரியத்தைச் செய்து முடிக்கும் விடா முயற்சியையும், பெர்சி மற்றும் செர்ரி பழங்கள், அப்ரிகாட், பீச், அவரைக்காய் முதலியன தந்து விடுகின்றன.
TMHED3338	மனதை அமைதிப்படுத்தி, தன்னம்பிக்கையை உணர்த்துவது வெள்ளைப்பூண்டு. மூளையின் செல்கள் வேகமாக அழிந்து போய்விடாமல் பாதுகாப்பதில் வெள்ளைப் பூண்டுக்கு நிகர் வேறு இல்லை.
TMHED3339	ஞாபக சக்தி உள்ள உயிரினங்கள் எல்லாம் நீண்ட நாள் வாழ்கின்றன. எனவே, ஞாபக சக்தி அழியாமல் இருக்க வெள்ளைப் பூண்டைத் தவறாமல் சாப்பிடவும்.
TMHED3340	பிரிட்டிஷ் விஞ்ஞானிகள் 54 முதல் 84 வயது வரை உள்ள ஆண்களை ஆராய்ந்து வந்தார்கள்.
TMHED3341	இவர்கள் உடலில் பி வைட்டமின்கள் போதுமான அளவு இருந்தவர்கள் நல்ல ஞாபக சக்தியுடனும் சிறப்பான மூளைச் செயல் பாடும் உடையவர்களாக இருந்தனர் .ஆனால், அவர்களில் பி6 பி12 ஃபே லேட் ஆகிய வைட்டமின்கள் குறைவாக இருந்தவர்கள் மிகவும் மறதியும் மனக்குழப்பமும் உடையவர்களாக இருந்தனர்.
TMHED3342	பி வைட்டமினைச் சேர்ந்த இந்த மூன்று வைட்டமின்களும் நரம்புகளின் மூலம் மூளைக்கு தெளிவாகச் செய்திகளை அனுப்பி மூளை அமைதியுடன் குழப்பமில்லாமல் வேலை செய்ய உதவுகிறது என்பதை மட்டும் உறுதியாகக் கண்டுபிடித்துள்ளனர்.
TMHED3343	இந்த வைட்டமின்கள் குறையும் போது தீய அமிலங்கள் மூளைக்கு மிக மெதுவாக எடுத்துச் செல்லப்படுகின்றன.
TMHED3344	இதனால் மூளையின் செயல்பாடுகளில் குழப்பம் ஏற்படுகிறது. மதிய உணவில் தயிர் சாதமும் கீரையும் இருந்தால் இந்த வைட்டமின்கள் நன்கு நம் உடலில் சேர்ந்துவிடும்.
TMHED3345	புற்றுநோயில் இருந்து மனிதர்களை காக்கும் சக்தி வாய்ந்த கேன்சர் கொல்லியாக “காட்டு ஆத்தாப்பழம்” கண்டுபிடிக்கப்பட்டுள்ளது. இந்தப்பழம், கேன்சருக்கு கொடுக்கப்படும் இரசாயன வகை கீமோ மருந்துகளைவிட 10,000 மடங்கு வலுவான எதிர்ப்புத் திறனைக் கொண்ட ஒருஅற்புதமான இயற்கைப் புற்றுநோய் கொல்லியாக உள்ளதாக ஆராய்ச்சி முடிவுகள் தெரிவித்துள்ளன.
TMHED3346	புற்றுநோய் என்றாலே ஒரு உயிர்கொல்லி நோய்தான் என்று இன்றைக்கு பலரும் அஞ்சிக்கொண்டுதான் இருக்கின்றனர்.
TMHED3347	இதற்கு காரணம் புற்றுநோய் என்பது இன்றைக்கும் மருத்துவர்களுக்கும், ஆராய்ச்சியாளர்களுக்கும் கடுமையான ஒரு சவாலாகவும் உள்ளது.
TMHED3348	புற்று நோயானது இரத்தப் புற்றுநோய், தோல் புற்றுநோய், எலும்பு புற்றுநோய் என ஆரம்பித்து மனித உடம்பில் எதையும் விட்டு வைக்காமல் ஈரல், நுரையீரல், கணையம், சிறுநீரகம், மூளை, வாய்/பல் ஈறுகள், வயிறு(குடல்), மார்ப்பகம், கருப்பை, கருப்பை வாய், உணவுக்குழாய், புரோஸ்டேட் என அநேக உறுப்புகளையும் தாக்குவதாக உள்ளது. இவற்றில் சிலவகை புற்றுநோய் முன் அறிகுறியே இல்லாமல் முற்றிவிட்ட நிலையில் தாக்குவதும் உண்டு.
TMHED3349	புற்றுநோய் வந்தபிறகு கொடுக்கப்படும் மருந்துகள் மட்டுமே இன்று அறிமுகத்தில் உள்ளன. ஆனால் இதற்கான தடுப்பு மருந்துகள் எதுவும் இருப்பதாக தெரியவில்லை. காலிஃப்ளவர், கேரட், தக்காளி, லெமன் கிராஸ், மாதுளம்பழம், மரவள்ளிக்கிழங்கு, பப்பாளிப்பழம், பூண்டு, ப்ரோகோலி, அப்ரிகாட் பழமும் அதன் விதையும் என இயற்கையான உணவுகளிலேயே புற்றுநோயின் எதிர்ப்புச் சக்தி உள்ளது என்று மருத்துவர்கள் அறிவுறுத்தியுள்ளனர். அந்த வகையில் சக்தி வாய்ந்த கேன்சர் கொல்லியாக “காட்டு ஆத்தாப்பழம்” கண்டுபிடிக்கப்பட்டுள்ளது.
TMHED3350	இந்தப் பழம், கேன்சருக்கு கொடுக்கப்படும் இரசாயன வகை (Chemo) மருந்துகளைவிட 10,000 மடங்கு வலுவான எதிர்ப்புத் திறனைக் கொண்ட ஒரு அற்புதமான இயற்கைப் புற்றுநோய் கொல்லியாக உள்ளதாக ஆராய்ச்சி முடிவுகள் கூறுகின்றன.
TMHED3351	அவ்வளவு சக்தி வாய்ந்த கேன்சர் கில்லராக இருக்கும் இந்தப் பழம் அமெரிக்காவின் அமேசான் மழைக்காடுகளிலும், கரீபியன் மற்றும் மத்திய அமெரிக்காவிலும், தென்கிழக்கு ஆசிய நாடுகளில் பரவலாகவும் விளைகிறது. இது பலாப்பழம் போல முட்கள் கொண்டுள்ளதால் பலா ஆத்தா என்றும் அழைக்கப்படுகிறது.
TMHED3352	செயல்திறன் மிக்க வேதிப்பொருட்கள் : அதிகமான ஊட்டச்சத்துக்களைக் கொண்ட இந்தப் பழத்தில் கார்போஹைட்ரேட், பிரக்டோஸ் மற்றும் கணிசமான அளவில் வைட்டமின் C, வைட்டமின் B1, வைட்டமின் B2 போன்ற சத்துக்களும் நிறைந்துள்ளன. அதன் இலைகளும், விதைகளும் வெவ்வேறு மருத்துவ உபயோகத்திற்கு பயன்படுத்தப்பட்டுக் கொண்டுள்ளன.
TMHED3353	காலை நேரங்களில் பூக்கும் இதன் வெளிர்மஞ்சள் நிறப் பூவானது அருமையான வாசனையுடையதாக இருக்கும்.
TMHED3354	பக்கவிளைவுகள் இல்லை : காட்டு ஆத்தா பழம் எல்லாவிதமான கேன்சர்களையும் குணப்படுத்தக் கூடியதாக அமைந்துள்ளது. கீமோ சிகிக்சை எடுத்துக்கொள்ளும்போது கடுமையான பக்கவிளைவுகள் ஏற்படும்.
TMHED3355	முடி கொட்டும், உடல் எடை குறையும். ஆனால் இந்த இயற்கை கீமோ வினால், கடுமையான குமட்டல், வாந்தி, எடை இழப்பு மற்றும் மொத்த முடியும் கொட்டிப் போவது போன்றவை ஏற்படாது.
TMHED3356	இது இயற்கையான உணவாக இருப்பதால் இரசாயனச் சிகிச்சையான ‘கீமோதெரபி’ போலல்லாமல், பக்க விளைவுகள் இல்லாத வகையில் பாதுகாப்பான மருந்தாகவும், புற்றுநோய் செல்களை திறம்படத் தாக்கி, அவற்றை அழிப்பதாகவும் உள்ளது என்கின்றனர் மருத்துவர்கள்.
TMHED3357	சிகிச்சைக்காக இதை எடுத்துக் கொள்ளும் நாட்கள் முழுவதும் உடலின் பலஹீனம் குறைந்து, வலுவாகவும் ஆரோக்கியமாகவும் உணரவைக்கும்.
TMHED3358	நோய் எதிர்ப்பு சக்தி : இந்த மரத்தின் பழங்கள் மட்டுமில்லாமல் இலைகள், வேர்கள், மரப்பட்டை, தண்டுகள், பூ, விதைகள் போன்ற பல்வேறு பாகங்களும் மருத்துவ குணம் கொண்டவையாக உள்ளன.
TMHED3359	புற்றுநோயை மட்டுமல்லாது இது உடலின் நோய் எதிர்ப்பு சக்தியை பாதுகாக்கிறது. அதனால் மற்ற கொடிய நோய்களையும் எதிர்க்கிறது. இது அனைத்து விதமான கட்டிகளையும் கரைக்கும் தன்மைக் கொண்டது.
TMHED3360	இதய நோய், ஆஸ்துமா மற்றும் நுரையீரல் சார்ந்த பிரச்சனைகளையும் சீர்செய்கிறது. நம் உடம்பின் ஆற்றலுக்கு பூஸ்ட்டாகவும், கண்பார்வையை மேம்படுத்தக்கூடியதாகவும் அமைந்துள்ளது.
TMHED3361	பூஞ்சைத் தொற்று என்று சொல்லப்படும், பாக்டீரியா தாக்குதல்களால் ஏற்படும் நோய்களையும் குணப்படுத்துவதாக உள்ளது. உயர் இரத்த அழுத்தத்தைக் குறைக்கிறது. மன அழுத்தம், நரம்பு கோளாறுகளை நிவர்த்தி செய்கிறது.
TMHED3362	பொதுவாக உடல் நலம் பாதிக்கப்பட்டவர்களை பார்க்க செல்லும்போது, ஆப்பிள் கொடுப்பது வழக்கம். அந்த அளவுக்கு ஆப்பிளில் நோய் எதிர்ப்பு சக்தியும், ஊட்டச் சத்தும் நிறைந்திருக்கிறது.
TMHED3363	ஆப்பிள் குறித்து மேற்கொள்ளப்பட்ட புதிய ஆராய்ச்சியில் தினமும் ஒரு ஆப்பிள் சாப்பிடுவது, நோயில் இருந்து பாதுகாப்பு அளிப்பதுடன் நீண்ட ஆயுளை அளிக்கும் என்பது தெரியவந்துள்ளது.
TMHED3364	சீனாவை சேர்ந்த ஹாங்காங் பல்கலைக்கழக ஆராய்ச்சியாளர்கள் ஸென் யூ சென் தலைமையில் மேற்கொண்ட ஆராய்ச்சியின் வெளிப்பாடு இது.ஆப்பிளில் உள்ள ஆன்டி ஆக்சிடன்ட்ஸ், சாராசரியாக மனித ஆயுளை 10 சதவீதம் அதிகரிப்பதை உறுதிப்படுத்தி உள்ளனர்.
TMHED3365	பழங்களை, குறிப்பாக ஆப்பிளை தேடிச்செல்லும் வண்டுகள் உள்ளிட்ட பூச்சிகளிடம் மேற்கொள்ளப்பட்ட பரிசோதனையில் அவற்றின் உடலில் ஆன்டி ஆக்சிடன்ட்ஸ் அளவு அதிகமாக இருப்பதன் மூலமும் இது உறுதியாகி உள்ளது.இது குறித்து தலைமை ஆராய்ச்சியாளர் ஸென் யூ சென் கூறியதாவது : ஆப்பிளில் உள்ள பாலிபெனால் என்ற அதிக சக்தி வாய்ந்த ஆன்டி ஆக்சிடென்ட், உடலில் உள்ள நோய்க்கிருமிகளை பெருமளவில் அழிக்கிறது.
TMHED3366	இதனால் நோயில் இருந்து பாதுகாப்பு கிடைக்கிறது. காய்கறி மற்றும் பழங்களை அதிக அளவில் எடுத்துக் கொள்வதால் ஆரோக்கியத்துடன் உடல் பருமன் குறைவது உள்ளிட்ட பல்வேறு நன்மைகள் கிடைப்பதை ஏராளமான ஆய்வுகள் வலியுறுத்தி வருகின்றன. அதன் தொடர்ச்சியாக மேற்கொள்ளப்பட்ட இந்த ஆய்வும் அதையே வலியுறுத்தி உள்ளது.
TMHED3367	தக்காளி, ப்ராகலி, ப்ளூபெரி, ஆப்பிள் உள்ளிட்ட பழங்களில் உடலுக்கு நோய் எதிர்ப்பு சக்தி அளிக்கும் ஆன்டிஆக்சிடன்ட்ஸ் அதிக அளவு உள்ளது.
TMHED3368	அவற்றில் பாலிபெனால் என்ற அதிக சக்தி வாய்ந்த ஆன்டி ஆக்சிடென்ட், நோயில் இருந்து பாதுகாப்பு அளிப்பதுடன் ஆயுளையும் அதிகரிக்கிறது. இது ஆப்பிளில் மிக அதிக அளவில் உள்ளது. இவை நோய் எதிர்ப்பு சக்தியை அளித்து உடல் மற்றும் மூளைச் செல்களின் செயல்பாட்டையும் தூண்டுகிறது.
TMHED3369	அன் ஆப்பிள் எ டே, கீப்ஸ் த டாக்டர் அவே’ என்பது அனைவரும் அறிந்த மொழி. “நாளும் ஒரு ஆப்பிள் பழத்தை நாடும் மனிதனை மருத்துவன் நாடமாட்டான்” என்றொரு பழமொழி உண்டு. பழமொழிகள் பொய்ப்பதில்லை என்பது மறுபடியும் மெய்பிக்கப்பட்டிருக்கிறது.
TMHED3370	கார்னல் பல்கலைக்கழக பேராசிரியர் ரூய் ஹாய் லியு என்பவர் ஆப்பிள் பழம் பெண்களின் மார்பகப் புற்றுநோயை தடுப்பதில் முக்கிய பங்கு வகிப்பதாக தன்னுடைய ஆய்வுக்கட்டுரையில் தெரிவிக்கிறார்.
TMHED3371	ஆப்பிள் பழம் மட்டுமல்லாது காய்கறிகளும் இதே பண்புகளைக் கொண்டிருப்பதாக இவரது கட்டுரை தெளிவாக்குகிறது. புதிய ஆப்பிள் பழச்சாறு கொடுக்கப்பட்டதால் எலிகளின் பால்சுரப்பிகளில் தோன்றிய கட்டிகள் சிறியதாகிப்போயின.
TMHED3372	ஆப்பிள் பழச்சாற்றின் அளவு கூடும்போது கட்டிகளின் அளவு இன்னும் சிறுத்துப்போனது. மேலும் இந்தக்கட்டிகள் தீங்கற்றவையாகவும் மாறிப்போயின. மனிதர்களிலும் விலங்குகளிலும் மார்பகப்புற்றுநோய்க்கு காரணமான adenocarcinoma எனப்படும் ஆபத்தான கட்டிகள் மரணத்தை விளைவிக்கக்கூடியவை. பேராசிரியர் லியு ஆய்வுக்கு எடுத்துக்கொண்ட விலங்குகளில் இந்த கட்டிகளின் பாதிப்பு 81 சதவீதமாக இருந்தது.
TMHED3373	24 வாரங்களுக்கு நாளொன்றுக்கு ஓர் ஆப்பிள் பழத்தின் சாறு வீதம் கொடுக்கப்பட்ட விலங்குகளில் இந்த கட்டிகளின் பாதிப்பு 57 சதவீதமாக குறைந்தது.
TMHED3374	நாளொன்றுக்கு மூன்று ஆப்பிள் பழங்களின் சாறு வீதம் கொடுக்கப்பட்ட விலங்குகளில் இந்த கட்டிகளின் பாதிப்பு 50 சதவீதமாகவும், நாளொன்றுக்கு ஆறு ஆப்பிள் பழங்களின் சாறு கொடுக்கப்பட்ட விலங்குகளுக்கு இந்த பாதிப்பு 23 சதவீதமாகவும் குறைந்து போயிருந்தது.
TMHED3375	தமிழ் நாடு முழுவதும் டெங்கு காய்ச்சல் மிக வேகமாக பரவி வருகிறது. டெங்கு காய்ச்சலைக் கட்டுப்படுத்துவது குறித்து மக்களிடையே போதிய விழிப்புணர்வுப் பிரச்சாரம் நடத்தப்படவில்லை என்றே சொல்லலாம்.
TMHED3376	டெங்கு காய்ச்சலை உருவாக்கும் ஏடிஸ் கொசு எப்படி பிறக்கிறது? இது கடித்தால் என்னவாகும்? டெங்கு ஏற்படுவதற்கான அறிகுறி என்ன? வராமல் தடுப்பது எப்படி? வந்தால் தடுப்பது எப்படி?
TMHED3377	வழக்கமாக கொசுக்கள் தேங்கி கிடக்கும் கழிவுநீரில் இருந்து உற்பத்தி ஆகும். ஆனால் ஏடிஸ் கொசு தேங்கி கிடக்கும் நல்ல தண்ணீரில் இருந்து உற்பத்தியாகும் ஒரு பூச்சி வகையை சேர்ந்தது.
TMHED3378	தேங்காய் சிரட்டைகள், தெருவில் வீசப்பட்ட பிளாஸ்டிக் கப்கள், பழைய பாத்திரங்கள், ஆட்டு உரல்கள் போன்றவற்றில் தேங்கி இருக்கும் மழை நீர் மூலம் இந்த கொசுக்கள் உற்பத்தி ஆகிறது. இவை பெரும்பாலும் வீட்டிற்குள்ளும் வீட்டை சுற்றியும் அதிகமாக வலம் வரும்.
TMHED3379	இந்த வகை கொசுக்கள் நோய் எதிர்ப்பு சக்தி குறைந்த நபர்களையோ, குழந்தைகளையோ கடித்தால் உடனடியாக அவர்களை டெங்கு காய்ச்சல் தாக்கும் அபாயம் உள்ளது. பெரும்பாலும் இந்த கொசுக்கள் குழந்தைகளை கடிக்கும்போது எளிதில் நோய் தாக்குதலுக்கு ஆளாவர்.
TMHED3380	ஒருவரை ஏடிஸ் கொசு கடித்தால் முதலில் காய்ச்சல் வரும். உடல் வலியுடன் எலும்புகளிலும் வலி ஏற்படும். இப்படி ஏதாவது உடல் வலிகள் தொடங்கும்பட்சத்தில் அது டெங்கு காய்ச்சலுக்கான அறிகுறி என்று அர்த்தம். உடனடியாக அரசு ஆஸ்பத்திரிக்கு சென்று உரிய சிகிச்சை மேற்கொண்டு டெங்கு காய்ச்சலில் இருந்து விடுபடலாம்.
TMHED3381	இந்த நோய் எளிதில் குணப்படுத்த கூடிய நோய். அதே நேரத்தில் போதிய சிகிச்சை எடுத்துக் கொள்ளாமல் காய்ச்சல் தொடர்ந்து நீடித்தால் உயிரிழக்கும் அபாயமும் உள்ளது என்பதை மக்கள் புரிந்துகொள்ள வேண்டும்.
TMHED3382	இந்த நோய் முற்றிய நிலையில் இதே கிருமிகள் ரத்தத்தில் உள்ள பிளட்லெட்களை சாப்பிடும். இதனால் மனித உடலில் உள்ள ரத்தம் உரையும். வாய், மூக்கு என உடலின் பல்வேறு பகுதிகளில் ரத்த கசிவு ஏற்படும். இதனால் விலைமதிக்க முடியாத உயிர் இழப்பும் ஏற்படும்.
TMHED3383	அதனால் இந்த நோய்க்கான அறிகுறி தென்பட்டவுடன் உரிய சிகிச்சை மேற்கொண்டு உடல்நலத்தை காத்துக் கொள்ளலாம்.
TMHED3384	சுற்றுப்புறத்தை மழைநீர் தேங்காமல் சுத்தமாக வைத்துக் கொள்ளுதல் மூலமாகவும், வீட்டிற்குள் கொசுவராமல் தடுப்பாக ஜன்னலில் கொசுவலைகளை பயன்படுத்துவது, கொசு ஒழிப்பான்கள் பயன்படுத்துவதன் மூலமும் டெங்கு காய்ச்சலை ஏற்படுத்தும் ஏடிஸ் கொசுவை விரட்டி நோய் வராமல் தடுக்கலாம். அரசு இயந்திரங்களை நம்பாமல், பொதுமக்கள் சுகாதாரமாக, விழிப்புணர்வோடு இருந்தால் டெங்கு கொசுவை ஒழித்து காய்ச்சல் வராமல் தற்காத்து கொள்ளலாம்.
TMHED3385	வயதானவர்களுக்கு எலும்புத் தேய்மானம் வருவது இயற்கை. ஆனால் உடற்பயிற்சியின்மை, உட்கார்ந்த நிலையிலேயே வேலை பார்த்தல், கால்சியம் சத்துக் குறைபாடான உணவு பழக்கம், பாஸ்ட் புட் உணவுகள் சாப்பிடும் பழக்கம் என எலும்புத் தேய்வுக்கு மேலும் பல காரணங்கள் உள்ளன.
TMHED3386	எலும்புத் தேய்மானத்தால் ஏற்படும் தொந்தரவுகளில் இருந்து காத்துக் கொள்வது பற்றி விளக்கம் அளிக்கிறார் பிசியோதெரபிஸ்ட் ரம்யா. மனித உடலில் 206 எலும்புகள் உள்ளன. இந்த எலும்புகளில் மாற்றங்கள் தொடர்ச்சியாக இருக்கும். எலும்புகளுக்கான அடிக்கட்டமைப்பை புரதங்கள் வலுவாக்குகின்றன.
TMHED3387	கால்சியம், பாஸ்பேட் போன்ற மினரல்கள் எலும்புகளுக்கு இடையில் பரவி மேலும் வலு சேர்க்கிறது. இந்த இயக்கம் உடலில் தொடர்ந்து இருப்பதால் உணவில் அதிக கால்சியம் தேவைப்படுகிறது. இதற்கு சிறு வயது முதல் பால் மற்றும் பச்சைக் காய்கறிகள் போதுமான அளவு எடுத்துக் கொள்ள வேண்டும்.
TMHED3388	நாம் உண்ணும் உணவில் உள்ள சத்துக்களை உடல் உட்கிரகித்துக் கொள்வதற்கான உணவு மற்றும் உடற்பயிற்சிகளை வழக்கப்படுத்திக் கொள்ள வேண்டும்.
TMHED3389	எலும்பைப் பொறுத்தவரை அளவுக்கு மீறி அழுத்தம் கொடுப்பது மற்றும் விபத்துக்களினால் எலும்பு முறிவு ஏற்படும். காயங்களினால் ரத்தக்கட்டு உண்டாகும். மினரல்கள் இழப்பு காரணமாக எலும்புத் தேய்வு ஏற்படும்.
TMHED3390	எலும்புத் தேய்வின் அறிகுறியாக உடலில் வலி ஏற்படுகிறது. எலும்பு வலுவிழக்கும் போது உடல் எடை முழுவதையும் தசைப்பகுதி தாங்குகிறது.
TMHED3391	இதனால் தசையும் பலவீனம் அடையும். உடல் சோர்வு, வலி, வீக்கம் ஏற்படலாம். மூட்டுப்பகுதியில் வீக்கம் உண்டாகும். உடலை அசைப்பதே கடினமாக இருக்கும்.
TMHED3392	உடலில் நோய் எதிர்ப்பு சக்தி குறைய துவங்கும். எலும்புத் தேய்மானம் ஏற்படுவதை தடுக்க கால்சியம் உள்ள உணவுகள் எடுத்து கொள்ள வேண்டும்.
TMHED3393	மேலும் உடற்பயிற்சி செய்யும் போது எலும்புக்கு தேவையான தாதுக்கள் தசைப்பகுதியில் இருந்து உட்கிரகிக்கப்படும். இதனால் சத்தான உணவு சாப்பிட்டாலும் உடற்பயிற்சி கட்டாயம் அவசியம். இதில் எலும்பின் வலிமைக்கு தேவையான ஊட்டச்சத்துகள் கிடைத்துவிடுகிறது.
TMHED3394	இதனால் எளிமையான நடைப்பயிற்சி, வீட்டு வேலைகள் மற்றும் தோட்ட வேலைகளும் இதற்கு கைகொடுக்கும்.
TMHED3395	எலும்பு மற்றும் மூட்டுக்களில் வலி காணப்பட்டால் உடனடியாக மருத்துவரை அணுகி எலும்பு உறுதித் தன்மை குறித்த பரிசோதனை செய்து கொள்ள வேண்டும். இதன் மூலம் எலும்பில் தாதுக்களின் குறைபாடு அளவு அறிந்து அதற்கு தகுந்த சிகிச்சை செய்து கொள்ளலாம்.
TMHED3396	பாதுகாப்பு முறை: சிறு வயது முதல் ஏதாவது ஒரு உடற்பயிற்சியை வழக்கப்படுத்திக் கொள்ளலாம். உட்கார்ந்த நிலையில் வேலை செய்பவர்கள் நடைப்பயிற்சி மற்றும் சைக்கிள் பயிற்சி மூலம் தங்கள் எலும்பை உறுதி செய்து கொள்ளலாம்.
TMHED3397	உடல் எடை அதிகரிப்பின் காரணமாக எலும்பின் உறுதித் தன்மை குறையும். எலும்பின் உறுதி குறைந்து நோய் எதிர்ப்பு சக்தி இழக்கும் நிலைக்கு தள்ளப்பட்டு மற்ற நோய்கள் உடலை எளிதில் தாக்க வாய்ப்புள்ளது.
TMHED3398	பெண்களுக்கு மெனோபாஸ் ஏற்பட்ட பின்னர் ஈஸ்ட்ரோஜென் மற்றும் புரோஜெஸ்ட்ரான் ஆகிய ஹார்மோன் சுரப்பு குறையும். இதனால் எலும்புத் தேய்வு ஏற்படும். கால்சியம் குறைபாடு ஏற்படும்.
TMHED3399	எனவே இந்த சமயத்தில் பெண்கள் முழு கவனத்துடன் இருந்து கால்சியம் சத்துள்ள உணவுகள் எடுத்துக் கொள்ள வேண்டும். வயதானவர்களுக்கு ஆஸ்டியோபீனா எனப்படும் எலும்பு கொழகொழப்புத் தன்மை அடைகிறது.
TMHED3400	. இதனால் உடல் எடையை தாங்க முடியாமல் கால்கள் வளைந்து விடும். ஆஸ்டியோபோரசிஸ் என்ற பாதிப்பால் கீழே விழுந்தால் கூட எலும்பு உடைந்து விடும். எனவே எலும்பின் உறுதியைப் பாதுகாப்பது மிகவும் அவசியம்.
TMHED3401	ரெசிபி : பொன்னாங்கன்னிக் கீரை கட்லட்: பொன்னாங்கன்னிக் கீரை இரண்டு கட்டு சுத்தம் செய்து பொடியாக நறுக்கி எண்ணெய்யில் வதக்கி கொள்ளவும். பெரிய வெங்காயம் 1, பச்சை மிளகாய் 2, கடலை மாவு 1 டேபிள் ஸ்பூன், இஞ்சி பூண்டு விழுது ஒரு டீஸ் பூன், கரம்மசாலா ஒரு டீஸ்பூன், உப்பு தேவையான அளவு எடுத்து அவற்றை வாணலியில் எண்ணெய் விட்டு வதக்கவும்.
TMHED3402	பின்னர் கீரையுடன் சேர்த்து சிறிதளவு தண்ணீர் சேர்த்து வடை பதத்துக்கு பிசைந்து விரும்பிய வடிவத்தில் தட்டி பிரட் தூளில் உருட்டி தோசைக்கல்லில் வேக வைத்து எடுக்கவும். பொன்னாங்கன்னி கீரையில் கால்சியம் சத்து உள்ளது.
TMHED3403	ஓட்ஸ் குருமா: பட்டை, கிராம்பு, ஏலக்காய் மற்றும் சோம்பு உள்ளிட்ட மசாலா பொருட்கள் 1 டீஸ்பூன் எடுத்து தேங்காய் சேர்த்து அரைத்துக் கொள்ளவும். 2 வெங்காயம், தக்காளி, 2 கப் ஓட்ஸ் ஆகியவற்றை சேர்த்து வதக்கவும். இத்துடன் அரைத்த விழுது, கொத்தமல்லி தூள் சேர்த்து தண்ணீர் விட்டு கொதித்த பின் இறக்கவும். சப்பாத்தி, தோசைக்கு தொட்டுக் கொள்ளலாம். கால்சியம் சத்து அதிகம் உள்ளது.
TMHED3404	பிரட் தோசை: தோசை மாவு இரண்டு கப் எடுத்துக்கொள்ளவும். அதில் பச்சை மிளகாய் 2, வெங்காயம் 1, கருவேப்பிலை, கொத்தமல்லி ஆகியவற்றை பொடியாக நறுக்கி மாவில் கலந்து கொள்ளவும். பிரட் துண்டுகளை மாவில் போட்டு தோசைக்கல்லில் சுட்டு எடுக்கவும். இதில் தேவையான அளவு கார்போஹைட்ரேட் கிடைக்கிறது.
TMHED3405	டயட் : பழங்கள், மற்றும் பச்சைக் காய்கறிகள் அதிகமாக உணவில் சேர்த்துக் கொள்ள வேண்டும். கீரை, தானியங்கள், ஓட்ஸ், கொண்டைக்கடலை, கொள்ளு, பருப்பு, கேழ்வரகு ஆகியவற்றை தினமும் உணவில் சேர்த்துக் கொள்ள வேண்டும். ஆரஞ்சு மற்றும் மஞ்சள் வண்ணக் காய்கறிகள் மற்றும் பழங்களும், மக்காச்சோளம் ஆகியவற்றையும் உணவில் சேர்க்கவும். அசைவ உணவுகள் வாரம் ஒரு முறை மட்டும் எடுத்துக் கொள்ளலாம். தினமும் ஒரு முட்டை வேகவைத்து சாப்பிட வேண்டும்.
TMHED3406	சுண்ட காய்ச்சிய பால் ஒரு நாளைக்கு நான்கு டம்ளர்கள் அருந்த வேண்டும். காய்கறிகளை அரை வேக்காட்டில் சாப்பிடுவதன் மூலம் கால்சியம் சத்து முழுமையாக கிடைக்கும்.
TMHED3407	உலர்ந்த திராட்சை, பாதாம், காலிபிளவர், முட்டைக்கோஸ், வாழைப்பூ, வாழைத்தண்டு, வாழைப்பழம், மாதுளை மற்றும் இரும்புச் சத்து அதிகம் உள்ள உணவு வகைகளையும் தினமும் உணவில் சேர்க்கவும். சின்ன வெங்காயம் குழம்பில் சேர்க்கலாம். என்கிறார் உணவு ஆலோசகர் சங்கீதா.
TMHED3408	பாட்டி வைத்தியம் : அத்திக்காயை வேக வைத்து சிறுபருப்பு சேர்த்து கடைந்து சாப்பிட்டால் கை, கால் வலிகள் நீங்கும்.
TMHED3409	அதிவிடயம், எள், வெள்ளரி விதை மூன்றும் தலா 100 கிராம் அளவுக்கு எடுத்து அரைத்து கொள்ளவும். காலை மாலை இரு வேளையும் 2 கிராம் அளவுக்கு சாப்பிட்டு வந்தால் உடல் உறுதிப்படும்.
TMHED3410	அமுக்காரா, ஏலக்காய், சுக்கு, சித்திரத்தை ஆகியவற்றில் தலா 100 கிராம் எடுத்து அரைத்துக் கொள்ளவும் இதில் ஐந்து கிராம் அளவுக்கு சாப்பிட்டு வந்தால் கை, கால் மற்றும் மூட்டு வலிகள் குணமாகும்.
TMHED3411	மூட்டு வலிக்கு அவுரி இலையை விளக்கெண்ணெயில் வதக்கி ஒத்தடம் கொடுக்கலாம்.
TMHED3412	ஆடாதொடா இலையை கஷாயம் வைத்து குடித்தால் உடல் குடைச்சல் குணமாகும்.
TMHED3413	ஆளி விதை 100 கிராம் பொடி செய்து அத்துடன் 10 கிராம குங்கிலி பஸ்பம் 10 கிராம் சேர்த்து கலந்து தினமும் இரண்டு கிராம் அளவுக்கு சாப்பிட்டு வந்தால் உடல் எடை குறையும்.
TMHED3414	இலுப்பைக் கொட்டையில் இருந்து எண்ணெய் எடுத்து இடுப்பில் தேய்த்தால் நிவாரணம் பெறலாம்.
TMHED3415	உளுந்து, கோதுமை, கஸ்தூரி மஞ்சள் மூன்றையும் சம அளவு எடுத்து பொடி செய்து அதில் வெந்நீரில் கலந்து பற்று போட்டால் மூட்டு வாதம், மூட்டு வலி குணமாகும்.
TMHED3416	மூல நோய் பாதித்தவர்கள் படும்பாடு சொல்லில் அடங்காதது. உயிர் போகும் வலியால் துடிதுடித்து போவார்கள். இதற்கு அறுவை சிகிச்சை தீர்வு என்றாலும், உணவுப்பழக்கம், உடற்பயிற்சி மூலமும் தீர்வு காணலாம் என்கிறார் மருத்துவர் சசிக்குமார். கண்டுகொள்ளாமல் விடப்படும் மூலம் கேன்சராக மாறலாம் என்றும் எச்சரிக்கிறார்.
TMHED3417	அவர் கூறியதாவது: ஆசனவாய் பகுதியில் ரத்தக்குழாய் தடிமன் ஆவதுதான் மூலமாக உருவெடுக்கிறது. இதன் அறிகுறியாக முதலில் அரிப்பு ஏற்படும். இயற்கை உபாதை கழிக்கும் போது மிகவும் சிரமப்பட வேண்டியிருக்கும்.
TMHED3418	வழக்கத்துக்கு மாறாக மலச்சிக்கல் இருக்கும். சில நேரங்களில் ரத்தம் வெளியேறும். அதன்பிறகு சில மணி நேரம் வரை தொடர்ந்து வலி, எரிச்சல் போன்றவை இருக்கும். அழுத்தம் அதிகம் கொடுப்பதால் ஆசனவாயின் வெளிப்பகுதியில் சதை வளர்ச்சி ஏற்படும். உள் பகுதி தடிமன் ஆவதை உள் மூலம் என்றும், சதை வெளித்தள்ளும் போது வெளிமூலம் என்றும் கூறுகிறோம்.
TMHED3419	மூலம் உண்டாவதற்கு முக்கிய காரணமே மலச்சிக்கல் தான். பரம்பரையாகவும் இந்நோய் வரலாம். உடல் எடை அதிகம் இருப்பவர்கள், தொந்தி உள்ளவர்களுக்கு வயிறு அழுத்தம் அதிகரித்து மூலப் பிரச்னையை உருவாக்குகிறது.
TMHED3420	பொதுவாக பெண்களுக்கு கர்ப்ப காலத்தில் இது வரும். ஆரம்பக்கட்டத்திலேயே உடலில் ஜீரணம் மற்றும் வெளியேற்றம் ஆகிய சுழற்சியில் பிரச்னை உள்ளதா என்பதை அறிந்து கொண்டு சரி செய்து கொள்ள வேண்டும்.
TMHED3421	இல்லையென்றால் பிரச்னை பெரிதாகி விடும். முதலில் உணவில் கவனம் செலுத்துவது அவசியம். மலச்சிக்கலைப் போக்கும் உணவு முறைகளை பின்பற்ற வேண்டும்.
TMHED3422	போதுமான உடற்பயிற்சி செய்ய வேண்டும். இதற்கென பிரத்யேக யோகா பயிற்சிகளும் உள்ளன. சிலர் அறுவை சிகிச்சை செய்து கொள்கின்றனர். ஆனால் அறுவை சிகிச்சைக்கு பின்னர் உணவுக்கட்டுப்பாடு மிகவும் அவசியம். இல்லையென்றால் மீண்டும் வளர்ந்து மிரட்டும்.
TMHED3423	முறையான சிகிச்சை எடுக்காத பட்சத்தில் ஆசன வாய்ப்பகுதியில் வெடிப்பு போல புண் ஏற்பட்டு ஆறாமல் தொந்தரவு செய்யும். அதில் இருந்து ரத்தம் வெளியேறும். இது ஆறாமல் தொடரும் போது புற்று நோயாக மாற வாய்ப்புள்ளது.
TMHED3424	இதில் ஏற்படும் கொப்பளங்கள் புரையோடி குடல் பகுதியில் துளையை உருவாக்கும். எனவே மூலப் பிரச்னை உள்ளவர்கள் மருத்துவரின் ஆலோசனைப்படி ஆரம்பத்திலேயே சரி செய்து கொள்வது அவசியம்.
TMHED3425	பாதுகாப்பு முறை: நார்ச்சத்து உள்ள உணவு வகைகள் மற்றும் பழங்கள், கீரைகள் சாப்பிடுவதன் மூலம் இதை தவிர்க்கலாம்.
TMHED3426	மேலும் மூலப்பிரச்னை உள்ளவர்கள் அசைவம் மற்றும் மசாலா உணவு வகைகளை தவிர்க்க வேண்டும். தொப்பை உள்ளவர்களும், குண்டானவர்களும் உடல் எடையை குறைக்க வேண்டும்.
TMHED3427	தினமும் உடற்பயிற்சியை வழக்கப்படுத்தி கொள்வது நல்லது. குறைந்தளவு தண்ணீர் குடிப்பதாலும் இந்த பிரச்னை ஏற்படுகிறது.
TMHED3428	கேரட் ஜூஸ் தினமும் குடிப்பது நல்ல பலனைத் தரும். காலையில் வெறும் வயிற்றில் வேப்பிலை சாறு குடித்தால் ஓரளவு தீர்வு காணலாம்.
TMHED3429	அகலமான பாத்திரத்தில் சுடு தண்ணீர் நிரப்பி அதில் உட்காரும் போது வலி குறையும்.
TMHED3430	ரெசிபி : கருணைக்கிழங்கு குழம்பு: கருணைக் கிழங்கை உப்பு சேர்த்து வேகவைத்து கொள்ளவும். எலுமிச்சை அளவு புளியை கெட்டியாக கரைத்து கொள்ளவும்.
TMHED3431	சின்ன வெங்காயம் ஒரு கப் அளவு உரித்துக் கொள்ளவும். வாணலியில் எண்ணெய் விட்டு சின்ன வெங்காயம், தக்காளி, கருவேப்பிலை சேர்த்து வதக்கவும். இத்துடன் மிளகாய்த்தூள், கொத்தமல்லித்தூள், மஞ்சள் தூள் சேர்த்து வதக்கி அத்துடன் புளிக்கரைசல் சேர்த்து உப்பு போடவும்.
TMHED3432	வேக வைத்த கருணைக்கிழங்கை உதிர்த்து கொதிக்கும் குழம்பில் சேர்க்கவும். கெட்டியானதும் இறக்கவும். மூலத்தால் உண்டாகும் புண்களை கருணைக் கிழங்கு குணப்படுத்தும்.
TMHED3433	வெந்தயக் கீரை கட்லட்: கேரட், பீன்ஸ், முட்டைக்கோஸ் ஆகியவற்றை பொடியாக நறுக்கிக் கொள்ளவும். வெந்தயக் கீரையை சுத்தம் செய்து நெய்யில் வதக்கவும். பச்சைப் பட்டாணியை வேக வைத்துக் கொள்ளவும்.
TMHED3434	பொடியாக நறுக்கிய காய்கறிகளுடன் மிளகாய்த்தூள், கரம் மசாலாத்தூள், உப்பு, ரொட்டித்தூள், வதக்கிய வெந்தயக் கீரை, பச்சைப் பட்டாணி ஆகியவற்றை உலர்வாக பிசைந்து கொள்ளவும். இதை வடை போல தட்டி தோசைக் கல்லில் எண்ணெய் வார்த்து வேக வைத்து சாப்பிடலாம். இதில் போதுமான அளவு நார்ச்சத்து உள்ளது.
TMHED3435	பூண்டு சாதம்: பூண்டு 100 கிராம் அளவுக்கு எடுத்து உரித்து பொடியாக நறுக்கவும். இதை நல்லெண்ணெய் விட்டு பொன்னிறமாக வறுத்து எடுத்துக் கொள்ளவும். பாசுமதி அரிசியை தனியாக உப்பு சேர்த்து வேகவைத்துக் கொள்ளவும்.
TMHED3436	பெரிய வெங்காயத்தைப் பொடியாக நறுக்கி சேர்க்கவும். இத்துடன் வதக்கிய பூண்டு, மிளகுத்தூள், உப்பு சேர்த்து வதக்கி வேகவைத்த பாசுமதி அரிசி சாதத்தையும் சேர்த்துக் கிளறவும். பூண்டில் நோய் எதிர்ப்பு சக்தி உள்ளது.
TMHED3437	டயட் : உணவுதான் மூலத்துக்கு தீர்வு. தினமும் இரண்டு வேளை உணவில் கீரை சேர்க்க வேண்டும். முளை கட்டிய பயறு வகைகள், மாதுளை, சப்போட்டா ஆகிய பழங்களை சாப்பிடலாம். அரை மணி நேரத்துக்கு ஒரு முறை ஒரு டம்ளர் தண்ணீர் குடிக்க வேண்டும்.
TMHED3438	இரவு நேரத்தில் பூண்டை உரித்து பொடியாக நறுக்கி பாலில் போட்டு கொதிக்க வைத்து அருந்தலாம். தினமும் பூண்டு பால் சாப்பிடுவதன் மூலம் இந்த பிரச்னையில் இருந்து விடுபடலாம். வாரத்தில் இரண்டு முறை கருணைக் கிழங்கை உணவில் சேர்க்க வேண்டும்.
TMHED3439	கத்தரிக்காய், தேங்காய், கருவாடு மசாலா உணவுகள் தவிர்க்கவும். சில்லி சிக்கன், சில்லி மீன் என எண்ணெயில் பொரித்த, பொரிக்காத அசைவ வகைகள், முட்டை வேண்டாம். சுத்த சைவமாக மாறிவிடுவது நல்லது. கீரைகள், நார்ச்சத்துள்ள காய்கறிகள் தினமும் உணவில் இருக்கும்படி பார்த்துக் கொள்வது அவசியம் என்கிறார் உணவு ஆலோசகர் சங்கீதா.
TMHED3440	பாட்டி வைத்தியம் : அக்ரூட் விதையை ஆசனவாயில் சிறிது செருகி வைத்துக் கொண்டால் மூல வேதனை, வலி குறையும்.
TMHED3441	அகத்திக் கீரை சாற்றில் ஐந்து கடுக்காய்களை உடைத்துப் போட்டு கஷாயம் வைத்து ஆசனவாயில் தடவினால் எரிச்சல் குணமாகும்.
TMHED3442	அம்மான் பச்சரிசிக் கீரையை அடிக்கடி உணவில் சேர்த்துக் கொண்டால் மலக்கட்டு உடையும்.
TMHED3443	அரைக்கீரையுடன் பாசிப்பயிறு, மிளகு, நெய் சேர்த்து சாப்பிட்டால் மலச்சிக்கல் குணமாகும்.
TMHED3444	ஆகாயத் தாமரை இலையை அரைத்து கட்டினால் வெளிமூலம், மூலக்கட்டி போன்றவை குணமாகும்.
TMHED3445	ஆடையொட்டி இலை, வில்வ இலை இரண்டையும் சம அளவில் எடுத்து பாலில் கலந்து குடித்து வந்தால் குடல் புண் மற்றும் மூலப்புண் குணமாகும்.
TMHED3446	ஆமணக்கு விதைப்பருப்பை தண்ணீரில் ஊற வைத்து அரைத்து சாப்பிட்டால் மலக்கட்டு தீரும்.
TMHED3447	அரை லிட்டர் ஆமணக்கு எண்ணெயுடன் கடுக்காய் 50 கிராம் சேர்த்து காய்ச்சி வைத்து கொள்ளவும். இதனை தினமும் ஒரு ஸ்பூன் அளவுக்கு சாப்பிட்டால் குணமடையும்.
TMHED3448	மலச்சிக்கல் பிரச்னை உள்ளவர்கள் விளக்கெண்ணெய்யை தினமும் ஆசன வாயில் தடவினால் தீர்வு காணலாம்.
TMHED3449	ஆலம் பழத்தை உலர்த்தி பொடி செய்து சர்க்கரை கலந்து காலை, மாலை இரண்டு வேளையும் சாப்பிட்டு வந்தால் மூலம் குணமாகும். ஆவாரம் பூவை துவரம் பருப்புடன் சேர்த்து சமைத்து சாப்பிட்டால் மலச்சிக்கல் குணமாகும்.
TMHED3450	இஞ்சி சாற்றில் கடுக்காய் பொடியை கலந்து காலை, மாலை இரண்டு வேளையும் பத்து கிராம் அளவுக்கு சாப்பிட்டால் விடுதலை பெறலாம்.
TMHED3451	இஞ்சியை துவையல் அல்லது பச்சடி செய்து சாப்பிடுவதன் மூலம் மலச்சிக்கல் தீரும்.
TMHED3452	இலந்தை இலையை அரைத்து புளித்த மோரில் நெல்லிக்காய் அளவு கலந்து குடித்தால் மூலக்கடுப்பு குணமாகும்.
TMHED3453	மூட்டுமாற்று அறுவை சிகிச்சை பற்றி மனு மருத்துவமனையின் நிர்வாகி மற்றும் மூட்டு மாற்று அறுவை சிகிச்சை நிபுணர் டாக்டர். பாரி செல்வராஜ் விழிப்புணர்வளிக்கிறார்.
TMHED3454	முழங்கால் வலி என்பது நடுத்தர மற்றும் முதுவயதினருக்கு வரக்கூடிய பொதுவான பிரச்னையாகும். ஆர்த்ரைட்டீஸ் என்பது பொதுவாக காணப்படும் மூட்டுவலி ஆகும்.
TMHED3455	ஆர்த்ரைட்டீஸை ஆரம்ப நிலையில் கண்டறிந்தால் மருந்துகள், பிசியோதெரபி மற்றும் வாழ்க்கைமுறை மாற்றத்தினாலும் சரிசெய்யலாம்.
TMHED3456	மூட்டுகளில் வீக்கம், மூட்டுவலி, முடக்கு வாதம், வளைந்த கால்கள் மற்றும் காலை அசைக்கமுடியாதநிலை ஆகியவை ஆர்த்ரைட்டீஸின் அறிகுறிகளாகும்.
TMHED3457	முழங்கால் மூட்டு ஒன்றை ஒன்று சார்ந்துள்ள, பல பகுதிகளைக் கொண்டுள்ள ஒரு அமைப்பாகும். இது தொடை எலும்பு, கால் எலும்பு மற்றும் மூட்டிற்கு முன்னுள்ள சிறிய எலும்பு என 3 எலும்புகளின் கூட்டமைப்பாகும்.
TMHED3458	இந்த கூட்டமைப்பினால் தான் நம்மால் நடக்க, ஓட மேலே ஏற மற்றும் கீழே இறங்க முடிகிறது. இந்த எலும்புகளின் முனைப்பகுதியில் குறுத்தெலும்பு உள்ளது.
TMHED3459	சைனோவியல் என்னும் வழுவழுப்பான திரவமானது குறுத்தெலும்புகளுக்கு இடையில் சுரந்து வழவழப்பாக்குகிறது. இந்த திரவம் குறையும்போது குறுத்தெலும்புகள் ஒன்றோடொன்று உரசும்போது தேய்மானமடைகிறது. அதனால் முழங்கால் மூட்டில் தாங்கமுடியாத அளவிற்கு வலி ஏற்படுகிறது. நடப்பதற்கு சிரமமாகிறது.
TMHED3460	ஆர்த்ரைட்டீஸ் வரக் காரணங்கள் : முழங்கால் மூட்டில் ஆர்த்ரைட்டீஸ் வருவதற்கு பல காரணங்கள் உள்ளன. தேய்மானம் மற்றும் சிதைவடைந்த ஆர்த்ரைட்டீஸ் பொதுவாக ஆஸ்டியோ ஆர்த்ரைட்டீஸ் என்றழைக்கப்படுகிறது.
TMHED3461	இந்த ஆஸ்டியோ ஆர்த்ரைட்டீஸால் பாதிக்கப்பட்டவர்களுக்கு மூட்டு மாற்று அறுவை சிகிச்சை தேவைப்படுகிறது. தேய்மானம் மற்றும் சிதைவானது நாள்பட்ட எலும்பு முறிவு, எலும்புகள் மூட்டோடு சரியாக பொருந்தாதிருத்தல், தசை நார் மற்றும் சவ்வுகளில் ஏற்பட்ட காயம் போன்ற காரணங்களால் ஏற்படலாம்.
TMHED3462	ஏன்? எந்தவொரு காயமில்லாமலும் ஏற்படலாம். சில சமயங்களில் வளைந்த கால்கள் காரணமாக எலும்புகள் மூட்டில் சரியாக பொருந்தாததினாலும் ஆர்த்ரைட்டீஸ் உருவாக அதிக வாய்ப்பிருக்கிறது.
TMHED3463	அடுத்து பரவலாக காணப்படுவது ரொமட்டாய்டு ஆர்த்ரைட்டீஸ் ஆகும். இந்நோய் எலும்பை சுற்றி காணப்படும் மெல்லிய திசுக்களை பாதித்து வீக்கமடைய செய்கிறது.
TMHED3464	இதற்கும் மூட்டு மாற்று சிகிச்சை தேவைப்படுகிறது. மேலும் முழங்கால் மூட்டில் ஏற்படும் எலும்பு முறிவு காரணமாக மூட்டுத்தேய்மானம் ஏற்பட வாய்ப்பிருக்கிறது. தேய்மானம் முற்றிய நிலையில் மூட்டு மாற்று அறுவை சிகிச்சை தேவைப்படும்.
TMHED3465	மூட்டு மாற்று அறுவை சிகிச்சை என்றால் என்ன ? மூட்டு மாற்று அறுவை சிகிச்சை என்பது முழங்கால் மூட்டை மாற்றி அமைத்தலாகும். செயற்கை மூட்டானது 3 பாகங்களைக் கொண்டது.
TMHED3466	தொடை எலும்பின் கீழ்முனைப் பகுதியானது ஒரு உலோகத்தாலானது. கால் எலும்பின் மேல் முனைப்பகுதியானது ஒரு உலோகத்தாலானது. இந்த இரண்டு முனைப்பகுதிகளுக்குமிடையில் பாலி எதிலின் பகுதி உள்ளது.
TMHED3467	இது அதிர்வை உள்வாங்கும் பகுதியாக செயல்படுகிறது. சில சமயங்களில் மூட்டின் முன்பகுதி எலும்பும் மாற்றியமைக்கப்படலாம்.
TMHED3468	மூட்டு மாற்று அறுவை சிகிச்சையின் போது மூட்டு முழுவதையுமே மாற்றப்பட வேண்டியதில்லை. மூட்டின் எந்தப்பகுதி பாதிக்கப்பட்டுள்ளதோ அந்தப் பகுதியை மட்டும் மாற்றி சீரமைத்தால் போதும்.
TMHED3469	மூட்டு முழுவதுமே பாதிப்படைந்திருந்தால் மட்டுமே முழு மூட்டையுமே மாற்ற வேண்டிய அவசியம் ஏற்படும். புதிய செயற்கை மூட்டானது சாதாரணமான மூட்டைப் போன்றே எளிதில் அசைக்கும் விதத்தில் வடிவமைக்கப்பட்டிருக்கும்.
TMHED3470	எனவே நாங்கள் புதிய வடிவமைப்பையும் நவீன தொழில்நுட்பத்தையும் கொண்டு உங்களுக்கு சரியாக பொருந்தும் வகையிலுள்ள செயற்கை மூட்டைத்தான் பொருத்துவோம்.
TMHED3471	ஆக்ஸீனியம் செயற்கை மூட்டு : தற்போது நவீன இறக்குமதி செய்யப்பட்ட ஆக்ஸீனியத்தினாலான செயற்கை மூட்டு பொருத்தப்படுகிறது. இது எப்டிஏ அங்கீகாரம் பெற்றது.
TMHED3472	இந்த செயற்கை மூட்டானது மற்ற செயற்கை மூட்டுகளை விட அதிக ஆயுட்காலமுடையது. இது அனைவரது உடலுக்கும் ஒத்துப்போகும் தன்மை கொண்டது.
TMHED3473	உங்களுடைய அன்றாட வாழ்க்கையை பாதிக்கும் வகையில் அளவிற்கதிகமாக முழங்கால் மூட்டுவலி இருந்தால் அதாவது நடப்பதற்கு, மாடிப்படி ஏறுவதற்கு நாற்காலியில் அமருவதற்கு உட்கார மற்றும் எழுந்திருக்க முடியாமல் சிரமப்பட்டாலோ அல்லது பகல் மற்றும் இரவு நேரங்களில் ஓய்வெடுக்கும்போது கடுமையான மூட்டு வலி ஏற்படும்போது அல்லது உங்கள் மூட்டில் கடுமையான தொற்று காரணத்தால் அதிகமான வீக்கம் காணப்பட்டு எந்த மருந்து மற்றும் எவ்வளவு ஓய்வு எடுத்தாலும் சரியாகாமலிந்தாலோ, அதிக உடல் பருமன் காரணமாக உங்கள் மூட்டு அளவிற்கு அதிகமாக உள்பக்கமோ அல்லது வெளிப்பக்கமோ வளைந்திருந்தாலோ மூட்டு மாற்று அறுவை சிகிச்சை செய்து கொள்ள பரிந்துரைக்கப்படுவீர்கள்.
TMHED3474	மனு மருத்துவமனையில் மூட்டு மாற்று அறுவை சிகிச்சை செய்து கொண்ட பிறகு மூட்டு திறனை மேம்படுத்தவதற்காகவும் தசையை உறுதிப்படுத்துவதற்காகவும் மறுபயிற்சி அளிக்கப்படுகிறது.
TMHED3475	மேலும் உங்கள் நடக்கும் திறனை அதிகப்படுத்த பயிற்றுவிக்கப்படுவீர்கள். இது தவிர உங்கள் வீட்டில் எந்தெந்த உடற்பயிற்சி செய்யலாம் என்று பயிற்றுவிக்கப்படும்.
TMHED3476	இதற்கென்றே பிரத்யேக உடற்பயிற்சிகூடம் உள்ளது. தொடர்சிகிச்சைக்கு பரிந்துரைக்கப்படுவீர்கள். அதன்பின் தொடர்ந்து நீங்கள் கண்காணிக்கப்படுவீர்கள். நீங்கள் நோயாளிகளல்ல.
TMHED3477	உங்களுடைய காலில் மட்டும்தான் பிரச்னை. எனவே எந்தநேரமும் படுத்தே ஓய்வெடுக்காமல் நடந்து பயிற்சி செய்ய வேண்டும். 6 வாரங்களுக்குப்பிறகு நீங்கள் அன்றாட வேலைகளில் ஈடுபடலாம். கார் மற்றும் இருசக்கர வாகனங்கள் கூட ஓட்டலாம்.
TMHED3478	குழந்தைகளின் வளமான ஆரோக்கியமான நோயற்ற வாழ்வுக்கு தடுப்பூசி மிக மிக அவசியம். அநேக தாய்மார்கள் தடுப்பூசி சரியாக போடததர்க்கு காரணம், "தவணை தேதி ஞாபகம் இல்லாமல் மறந்து விட்டது" என்று பதில் அளிக்கிறார்கள்.
TMHED3479	இதை தவிர்க்க தாய்மார்களுக்கு பல வித யோசனைகளான, காலேண்டேரில் குறிப்பிட்ட தேதியில் குறியிட்டு வைத்தல், செல்போனில் அலாரம் வைத்து நினைவூட்டல் போன்ற வித்தைகளும் அதிகம் பலனளிக்கவில்லை.
TMHED3480	இந்த குறையை நீக்கும் முகமாக, Indian Academy ஒப் pediatrics என்னும், இந்திய குழந்தை மருத்துவர்களின் அமைப்பு, ஒரு குறுஞ்செய்தி ஞாபகமூட்டும் முறையை கொண்டுவந்துள்ளது. இந்த முறை படி கீழ்கண்டவாறு உங்கள் மொபைல் நம்பர் ஐ பதிவு செய்துவிட்டால், தடுப்பூசி தவணை தேதிக்கு 4 அல்லது 5 நாளைக்கு முன்பு உங்கள் குழந்தையின் பெயருடன் , தடுப்பூசி போட ஞாபகப்படுத்தி குறுஞ்செய்தி வரும்.
TMHED3481	உதாரணம் தாயின் பெயர் ஃபாத்திமா என்று வைத்துக் கொள்வோம் immunize babyfathima 18-09-2012 என்று டைப் செய்து 566778 என்ற எண்ணுக்கு அனுப்ப வேண்டும். இந்த சேவையை பெற்றோர்கள் பயன்படுத்தி கொள்ளுமாறு கேட்டுகொள்கிறேன்.
TMHED3482	இதற்கு எவ்வித கட்டணமும் இல்லை என்றாலும், முதலில் பதிவு செய்ய அந்த மொபைல் நிறுவனம் மூன்று ரூபாய் மட்டும் வசூலிக்கும்.
TMHED3483	மனித இனம் ஆரம்பத்தில் படைக்கப்பட்டது முதல், இன்றுவரை, ஏன் இன்னும் உலக முடியும் வரை பரம்பரை பரம்பரையாக தொடர்ந்து வருவதற்காண முக்கியமான ஒரு நிகழ்வு தான் இனபெருக்கும்.
TMHED3484	இனபெருக்கதிற்க்குமிக அவசியம், ஆணின் விந்தும் , பெண்ணின் சினை முட்டையும் ஒன்றாக இணையும் fertilization என்ற நிகழ்வு தான்.
TMHED3485	இந்த கருவுறுதல் பற்றி அறியும் முன், ஆண் மற்றும் பெண்ணின் இனபெருக்க உறுப்புகள், அதன் செயல்பாடுகள், மாதவிடாய் சுழற்சி போன்றவைகளை பற்றி தெரிவது அவசியம்.
TMHED3486	இந்த தொடரில் ஆணின் விந்தில் தொடங்கி முழு குழந்தையாகும் வரையுள்ள நிகழ்வுகளை சுருக்கமாக பார்க்க இருக்கிறோம்.
TMHED3487	இந்த இனபெருக்கவியல் மற்றும் கருவியல் தொடர், தமிழில் விளக்குவதற்கு கொஞ்சம் கஷ்டமான பாடம் என்றாலும், என்னால் முடிந்த அளவுக்கு விளக்குகிறேன். வரிக்கு வரி கவனமாக வாசித்தால் புரிவது சுலபம். இந்த கட்டுரை, நிச்சயம் மருத்துவம் சார்ந்த துறை, மற்றும் கல்லூரி உயிரியல் துறை மாணவ மாணவியர்களுக்கும்,மற்றும் பெண்களுக்கும் மிகவும் உதவியாக இருக்கும் என நம்புகிறேன்.
TMHED3488	இந்த தொடர் கட்டுரையில், நாம் இது வரை கேள்விபட்டிறாத, ஆனால் கருவறையில் சர்வ சாதாரணமாக நடக்கும் ஆச்சிரியமான நிகழ்வுகளும் வர உள்ளன. அதனுள் ஆழமாக செல்லுமுன் ,முதலில் பெண்ணின இனப்பெருக்க உறுப்புகள் பற்றி சற்று விவரமாக பார்ப்போம்.
TMHED3489	மாதவிடாய் சுழற்சி (MENSTRUAL CYCLE )- உடல் கூறுயியல் விளக்கம்:- மாதவிடாய் சுழற்சிக்கும், பெண் கருவுருவதற்கும், முக்கியமான பெண் உறுப்பு uterus என்னும் கர்ப்பை, fallopian tube என்ற கருக்குழாய்,மற்றும் ovary என்னும் சினைப்பை மட்டும்தான் என்று எல்லோரும் அறிந்துள்ளோம்.
TMHED3490	Hypothalamus : இது மூளையில் உள்ள வரையறுக்கபடாத ஒரு சிறு பகுதி. ஆனால் இது பெரிய பெரிய செயல்களை செய்கிறது. மனித வாழ்வில் எல்லா நிலைகளிலும் இந்த hypothalamus முக்கிய பங்கு வகிக்கிறது.. இதில் இருந்து தான், பெண் இனவிருத்தி, மற்றும் மாதவிடாய்க்கு தேவையான GnRH என்னும் ஹோர்மோன் உற்பத்தியாகிறது. இந்த GnRH ஹோர்மோன் நேராக PITUITARY Gland என்னும் நாளமில்லா சுரப்பியில் தனது ஆதிக்கத்தை செலுத்துகிறது.
TMHED3491	இரத்தத்தில் உள்ள பெண்ணின ஹோர்மோன்களான ஈஸ்ட்ரோஜென் (estrogen ) மற்றும் புரஜெஷ்டரோன்(progesterone ) அளவை பொறுத்து, மிக துல்லியமாக கூடியோ குறைந்தோ , இரத்தத்தில் இந்த ஹோர்மோன் களின் அளவை கட்டுக்குள் வைத்து, பெண்மை தடை இன்றி காப்பாற்றப்பட உதவுகிறது.
TMHED3492	Pituitary GLAND . இது மூளையின் அடிப்பகுதியில் அமைந்துள்ளது. இந்த நாளமில்லா சுரப்பியின் முன் பகுதியான Anterior Pituitary மீது, hypothalamus சுரந்த GnRH ஹோர்மோன் , செயல்புரிந்து, அதை தூண்டி , அதிலிருந்து FSH மற்றும் LH என்னும் இரு ஹோர்மோன்கள் சுரக்கிறது.
TMHED3493	இந்த இரு ஹோர்மோன்களும்,பெண்ணின ஹோர்மோன் களான ஈஸ்ட்ரோஜென் (estrogen )மற்றும் புரஜெஷ்டரோன்(progesterone ) அளவை பொறுத்து, மிக துல்லியமாக கூடியோ குறைந்தோ , இரத்தத்தில் இந்த ஹோர்மோன் களின் அளவை கட்டுக்குள் வைத்து, பெண்மை தடை இன்றி காப்பாற்றப்பட உதவுகிறது.
TMHED3494	இது பெண்ணின ஹோர்மொன்களை கட்டுபடுததினாலும், இது GnRH ஹோர்மொனின் கட்டுபாட்டுக்குள் தான் உள்ளது. இந்த FSH , LH ஹோர்மோன்கள் இரத்தம் மூலம் சென்று , சினைப்பையான ovary மீது தனது படையெடுப்பை செய்கிறது.
TMHED3495	சினைப்பை என்னும் Ovary : பெண்ணின் இடுப்பு பகுதியில் , கர்ப்பைக்கு இருபுறமும் சிறிய உருண்டை வடிவில் இந்த உறுப்பு இருக்கிறது. FSH , LH ஹோர்மோன் களின் உந்துதலால்,பெண்ணின ஹோர்மோன் களான ஈஸ்ட்ரோஜென் (estrogen )மற்றும் புரஜெஷ்டரோன்(progesterone ) ஆகியவற்றை இந்த Ovary சுரக்கிறது.
TMHED3496	இந்த சினைப்பையில், லட்சகணக்கான முதிர்வடையாத (Immature follicle ) உள்ளது. ஒரு கணக்கின்படி , கருவில் இருக்கும் பெண் சிசுவின் சினைப்பையில் சுமார் 60 முதல் 70 லட்சம் immature follicle உள்ளது. பச்சிளம் குழந்தையின் சினைப்பையில் , இந்த immature follicle 6 லட்சமாக குறைந்து,.சிறுமியாக வளர்ந்து வயதிற்கு வரும் போது வெறும் 2 லட்சமாக குறைகிறது.மாதவிடாய் நிற்கும் போது இந்த immature follicle எண்ணிக்கை வெறும் 10000 திற்கும் குறைவாகி, இறுதியில் சுருங்கி விடுகிறது.
TMHED3497	ஒவ்வொரு மாதவிடாய் சுழற்சியின் போது, இந்த லட்சகணக்கான immature follicle களில், ஒன்றே ஒன்று மட்டும் தான் முதிர்வு (mature ) அடைந்து mature follicle ஆகிறது. எத்தனை மில்லியன் immature follicle இருந்தாலும்,அதில் குறைந்தது ஒரு follicle க்கு கூட முதிர்வடையும் (mature ) ஆகும் தன்மை இல்லாவிட்டால், கருவடைதல் நடக்கவே நடக்காது.
TMHED3498	ஆனால் ஒரே ஒரு follicle மட்டும் முதிர்ச்சி அடையும் தன்மை இருந்தால் போதும், கருவடையும் தன்மை வந்து விடும்.
TMHED3499	பெண்ணின ஹார்மோன்கள் : பெண்ணின ஹோர்மோன் களான ஈஸ்ட்ரோஜென் (estrogen )மற்றும் புரஜெஷ்டரோன்(progesterone ), ஒரு பெண்ணின்கருப்பை வளர்ச்சியடைய வைத்து, பெண்ணை தாய்மை அடையும் நிலைக்கு கொண்டு வரக்கூடியதும்,பெண்ணிற்கு பெண்மைக்கான அங்க அவயங்கள் வளர வைக்ககூடியதும், பெண்ணை திருமண வாழ்க்கைக்கு தயார் பண்ண கூடியதாக இருக்கிறது.
TMHED3500	இந்த ஹோர்மோன் நேராக கருப்பை மீது தனது படையெடுப்பை செலுத்தினாலும்,மற்ற உறுப்புகளிலும் தனது ஆளுமையை செலுத்துகிறது.
TMHED3501	பெண்ணின ஹோர்மோன் களான ஈஸ்ட்ரோஜென் (estrogen )மற்றும் புரஜெஷ்டரோன்(progesterone ) அளவு இரத்தத்தில் அதிகரிக்கும் போது, அதை GnRH ஹோர்மோன், மிகத்துல்லியமாக கணக்கிட்டு , தனது ஆற்றலால் FSH , LH சுரப்பை குறைத்து , அதனால் ஓவரி தூண்டபடுவது குறைந்து , இந்த ஹோர்மோன் களின் சுரப்பு குறைந்து, நார்மல் நிலைக்கு வருகிறது. அதைப்போல் ஈஸ்ட்ரோஜென் (estrogen )மற்றும் புரஜெஷ்டரோன்(progesterone ) அளவு இரத்தத்தில் குறையும்போது போது, அதை GnRH ஹோர்மோன், மிகத்துல்லியமாக கணக்கிட்டு , பின் FSH , LH சுரப்பை அதிகரித்து , அதனால் ஓவரி தூண்டபடுவது அதிகமாகி , இந்த ஹோர்மோன் களின் சுரப்பு அதிகரித்து , நார்மல் நிலைக்கு வருகிறது.
TMHED3502	fallopian tube என்னும் கருக்குழாய் பெண் இனப்பெருக்கத்திற்கு, மேலே சொன்ன உறுப்புகள் போக, fallopian tube என்ற கருகுழாய் போன்ற அமைப்பு கொண்ட உறுப்பு , இரு Ovary அருகில் இருபுறமும் துவங்கி, கருப்பை என்னும் uterus இன் உட்புறத்தில் முடிகிறது.
TMHED3503	சினைப்பையில் இருந்து வெளியான சினை முட்டையை இந்த tube வெளிப்புறம் இருக்கும் கை போன்ற fimbriae எடுத்து, fallopian tube உட்புறம் அனுப்பும். இந்த fallopian tube உட்புறத்தில் தான், இந்த சினைமுட்டை, ஆணின் விந்துவுடன் இணைந்து கருவுறுகிறது. fallopian tube உட்புறம் , சிறிய cilia போன்ற முடி போன்ற அமைப்பு உள்ளதால், இந்த cilia வின் உதவியால் தான், கருவுற்ற முட்டை கருப்பை நோக்கி தள்ளப்பட்டு, கருப்பையில் தஞ்சம் அடைகிறது.
TMHED3504	கருப்பை என்னும் Uterus : கருப்பை என்ற உறுப்பு இரண்டு பாகங்களை கொண்டது.ஒன்று கருப்பையின் உடல் (body of uterus ) மற்றொன்று கருப்பையின் கழுத்து ,cervix என்று பெயர்.
TMHED3505	இதன் வெளிபகுதிக்க்கு கருப்பை வாய் என்றும் பெயர். கருப்பையில் , பல அடுக்கு சுவர்கள் இருந்தாலும், முக்கியமான, மாதவிடாயில் அதிக பங்கு வைப்பது, endometrium எனப்படும் உட்சுவர் ஆகும். கருவுற்ற சினை முட்டையை, கருப்பை , fallopian tube இல் இருந்து தன்னுள் வாங்கி, இந்த endometrium சுவற்றில் தான் பதித்து கொள்கிறது.
TMHED3506	மேற்கூறிய எல்லா உறுப்புகளும் மாதவிடாய் மற்றும் கற்பத்தில் முக்கிய பங்கு வகித்தாலும், cervix எனப்படும் கருப்பைவாய் , பிரசவத்தின் போது, பெரிய பங்கு கொள்கிறது,uterus உடன் சேர்ந்து.
TMHED3507	கேன்சர் என்றால் என்ன ? சிறிய விளக்கம் : புற்று என்பது ஒரு அசாதாரமான செல்களின் தொகுப்பு (abnormal mass of cells ). இந்த கேன்சர் செல்களின் வளர்ச்சியில் ஒரு கட்டுப்பாடு இல்லாமலும், சீரற்ற நிலையிலும், பொதுவான நார்மல் செல்களில் ஏற்படும் திட்டமிட்ட செல்களின் இறப்பு ( programmed cell death ) இன்றியும், ஒருதான் தோன்றித்தனமாக வளர்ந்து (உதாரணம் ,சாதாரண செல் வளர்ச்சியில், ஒரு செல் இரண்டாக பின் அது நான்கு ,எட்டு, பதினாறு என்று ஒழுங்காக ஒரே அளவில் செல் பிரிந்து வளரும்.
TMHED3508	இப்படி கட்டுப்பாடற்ற வளர்ச்சியால் கான்செர் செல்கள், உடலில் ஒரு உறுப்பில் அந்த உறுப்பு தாங்கும் திறனையும் தாண்டி( உதாரணம் 100 சாதரான செல் இருக்க வேண்டிய இடத்தில் 10,000 செல் இருப்பதால் செல் இடபற்றாகுறை ஏற்பட்டு), அந்த உறுப்பு அதன் சாதாரண அளவை விட பெரிதாக வீங்குகிறது. இதற்கு தான் tumour என்றோ உறுப்பில் வீக்கத்தை organomegaly என்றோ அழைப்பர்.
TMHED3509	பின்னர் படிப்படியாக பக்கத்து உடல் உறுப்புகளையும் நேரடியாக ஆக்கிரமித்து , பின்னர் இரத்தம் (blood ), நிணநீர் (lymphatic fluid ) வழியாக உடலின் மற்ற இடங்களுக்குபரவுகிறது. ஒரு நார்மல் செல் கேன்சர் செல்லாக மாறுவதற்கு , ஒரு தூண்டுகோல் (carcinogen) பொதுவாக இருக்கும்.
TMHED3510	ஆனால் கேன்சராக வளர்ந்தபின், அந்த carcinogen தனது தூண்டுகோளை நிறுத்தினாலும் , ஏற்கனவே ஏற்பட்ட கேன்சர் மாற்றம் , சற்றும் குறையாமல், புதிய வேகத்தில்வளரும். உதாரணமாக புகைப்பதால் , நுரையீரல் புற்று நோய் ஆரம்பித்து விட்டது என்று வைத்து கொள்வோம்..புகைப்பதை நிறுத்திய பிறகும்,அந்த புற்று தனது இயல்பான வேகத்தில் வளருமே ஒழிய, புகைப்பதை விட்டதால் வேகம் குறைவதோ அல்லது நிற்பதோ கிடையாது.
TMHED3511	ஆரம்ப கட்டத்தில் கேன்சரை கண்டுபிடிபத்தின் முக்கியத்துவம் : எல்லா வகையான கேன்சர் களையும், ஆரம்பகாலத்தில் கண்டுபிடித்து விட்டால், குணப்படுத்துவது மிக எளிது.ஆரம்பகால கேன்சரின் நோய் அறிகுறி, மிக இலகுவான ஆரம்ப கால சோதனை, மூலம் இதை கண்டு பிடிப்பது எளிது என்றாலும், சில ஆரம்பகால கேன்சரின் அறிகுறி, சாதாரண மற்ற நோய்களின் அறிகுறி மாதிரியாக இருப்பதால், சில கேன்சர் அறிகுறி இருந்தால் பயப்பட தேவை இல்லை.
TMHED3512	இந்த அறிகுறிகளுடன், கேன்சருக்கான பிரத்தியோக அறிகுறிகளான, எடை குறைந்து போதல், பசி இல்லாமை, இரத்த சோகை, எளிதில் சோர்வு அடைதல் போன்ற அறிகுறிகள் இருந்தால், டாக்டரை அணுகி தனக்கு கேன்சர் இல்லை என்பதை உறுதி ப்படுத்தி கொள்ளுங்கள்.
TMHED3513	அநேக கேன்சர் அது அட்வான்ஸ் நிலைக்கு போவதற்கு காரணம், ஆரம்பகால அறிகுறிகள் தெரிந்தும் அதை உதாசீனபடுத்தி, கண்டு கொள்ளாமல் இருப்பது, பெண்கள் மார்பில் கட்டி தென்பட்ட உடன் வெளியில் சொல்ல வெட்கப்பட்டு அது முற்றிய உடன் பரிசோதனை செய்தல், பிறப்பு உறுப்பில் கேன்சருக்கான மாற்றம் தெரிந்தும் அதை மருத்துவரிடம் கலந்து ஆலோசிக்காமல், அட்வான்ஸ் ஆன உடன் பரிசோதிப்பது தான் காரணம்.
TMHED3514	மற்றொரு காரணம், ஆரம்ப நிலையை கண்டுபிடிக்க, பரிசோதனை செய்தால், நமக்கு ஏதாவது நோய் என்று வந்து விடுமோ என்ற பயம் காரணமாக, ஸ்க்ரீனிங் டெஸ்ட் பண்ணாமல் தவிர்த்தல்..ஆரம்ப காலத்தில் கேன்சர் கண்டுபிடிக்கப்பட்டு, முற்றிலும் குணமாகி சராசரி வாழ்க்கை வாழ்பவர்களை அதிகம் நாம் பார்க்கிறோம்.
TMHED3515	கேன்சர் மரபணு -ONCOGENE : கேன்சர் குடும்பத்தில் இரத்த சொந்தங்களில் வருமா? என்றால், ஒரு சில கேன்சர் மட்டும் சில குறைவான சதவிகிதத்தில், (மார்பகம்,இரத்தம்,சினைப்பை ) குடும்பத்துக்குள் வரும் வாய்ப்பு உண்டு. எனவே ஏற்கனவே, குடும்பத்தில் கேன்சர் நோயாளி இருந்தால், அந்த குடும்பத்தை சேர்ந்தவர்கள், கேன்சர் வரும் முன் கண்டுபிடிக்கும் பரிசோதனை செய்து கொள்வது நல்லது.
TMHED3516	கேன்சர்க்கு என்று பிரத்தியோக மரபணு ஜீன் உள்ளது. அதற்க்கு ஆன்கோஜீன்(ONCOGENE ) என்று பேர். இந்த கேன்சர் மரபணு இருக்கும் எல்லோருக்கும் கேன்சர் வருமா என்றால், அது கிடையாது.இந்த கேன்சர் மரபணு இருந்தும , கூட மற்ற கேன்சர் உண்டு பண்ணும் காரணிகள் என்று அழைக்கப்படும் CARCINOGEN , இந்த மனிதர் மீது ஆதிக்கம் செலுத்தா விட்டால், கேன்சர் வரும் வாய்ப்பு இல்லை.
TMHED3517	உதாரனர்த்திற்கு நுரையீரல் புற்று நோய் உண்டு பண்ணு காரணிகளான (CARCINOGEN ), புகை பிடித்தல், மற்றும் சுற்று புற சூழல் மாசு..ஒரு மனிதற்கு நுரையீரல் கேன்சர் வரும் ONCOGENE இருந்தும், அந்த மனிதர் புகை பிடிக்காமல், சுற்று புற மாசுக்கு தன்னை ஆதிக்கம் செலுத்தவிடாமல் இருந்தால், அந்த மனிதர்க்கு நுரையீரல் புற்று நோய் வராது.
TMHED3518	அதுபோல் ONCOGENE என்னும் கேன்சர் மரபணு இல்லாமல் இருந்தால், புற்று நோய் அறவே வராது என்றால், அதற்க்கு கண்டிப்பாக வராது என்று அடித்து சொல்ல முடியாது. இந்த மரபணு இல்லாமல் இருந்து, அம்மனிதர் எல்லா CARCINOGEN என்னும் புற்றுவை உண்டு பண்ணும் காரணிகளுக்கு உட்பட்டால்,அவருக்கு புற்று நோய் வரும் வாய்ப்பு உண்டு.
TMHED3519	உதாரணமாக,ஒரு மனிதர்க்கு ONCOGENE இல்லாமல், அவருக்கு கூர்மையான பல் இருந்து அவர் தாடை உள்புறத்தை குத்திக்கொண்டு பல ஆண்டுகள் இருந்தால், அதன் உடன் அவர் பாண் , புகையிலை பழக்கம் இருந்து அந்த நச்சு பொருள்களை , அந்த பல் குத்திய இடத்தில் அதிக நேரம் சேர்த்து வைத்து, தொடர்ந்து அந்த புண் பட்ட இடத்தை IRRITATION கொடுத்தால், அவருக்கும் வாய் புற்று நோய் வரும். எனவே புற்று நோய்க்கு சுற்று புற சூழழ் மற்றும் மனிதனின் பழக்க வழக்கங்களும் ஒரு ஊக்குவிப்பு காரணமாக இருக்கிறது.
TMHED3520	இந்த ONCOGENE என்னும் புற்று மரபணு ஒரு மனிதர்க்கு இருக்கிறதா என்று அறியும் சோதனை இன்னமும் நடைமுறைக்கு வரவில்லை (ஆய்வு நிலையில் உள்ளது.
TMHED3521	கேன்சர் என்று சந்தேகப்பட ஆரம்ப அறிகுறிகள்:- இந்த அறிகுறிகள் நமக்கு கேன்சரின் ஆரம்ப நிலையோ என்று சந்தேகிக்க ஒழிய, எல்லா அறிகுறிகளையும் கேன்சர் என்று பயப்பட அல்ல.
TMHED3522	Change in bowel or bladder habits. மலம் கழிக்கும் அல்லது சிறுநீர் கழிக்கும் பழக்கத்தில் மாறுதல். மலம் சிறுநீரில் இரத்தம் வருதல் அல்லது மலச்சிக்கல் அல்லது மலம்,சிறுநீர் போகாமல் அடைத்து கொள்ளுதல்,தொடர்ச்சியான வயிற்று போக்கு தொடர்ச்சியான வாந்தி (இரத்தத்துடன் அல்லது இரத்தம் இல்லாமல்),இத்துடன் உடல் இளைத்து போதல்.
TMHED3523	A sore that does not heal. அதிகநாள் ஆறாத புண் . இந்த கேன்சர் புண், மற்ற புண்ணை விட வித்தியாசமாக , அதன் விளிம்பு ஒழுங்கற்றதாக,(irregular margin ) சற்று ஆழமான சில சமயம் இரத்தம் கசியக்கூடிய புண். சாதாரண மருந்துகளுக்கு கட்டுபட்டு ஆறாது.
TMHED3524	Unusual bleeding or discharge. வழக்கத்திற்கு மாறான,அசாதாரமான இரத்த போக்கு அல்லது திரவம் வடிதல்.(பெண் உறுப்பில் மாதவிடாய் நின்றபிறகு இரத்தம் வருதல் அல்லது திரவம் கசிதல்)
TMHED3525	Thickening or lump in the breast, testicles, or elsewhere.மார்பு , விதை அல்லது வேறு எங்கேயோ தடிப்பம் அல்லது கட்டி.
TMHED3526	Indigestion or difficulty swallowing. சாபபிடுவதற்கு சிரம் பட்டு விழுந்குதல்.
TMHED3527	Obvious change in the size, color, shape, or thickness of a wart, mole, or mouth sore. ஒரு மச்சம்,கரனைஅல்லது வாய்புண் இதில் நிறம்,தடிப்பம் அல்லதுஅளவு திடீரென பளிச்சென வெளிப்படையான மாற்றம்.
TMHED3528	Nagging cough or hoarseness. தொடர்ச்சியான நச்சரிக்கும் கஷ்டமான இருமல்,அதில் இரத்தம் வரலாம் மற்றும்தொடர்ச்சியான கரகரப்பான தொண்டை சப்தம் .இத்துடன் மற்ற அறிகுறிகளும் சேர்ந்து இருக்கும்.
TMHED3529	இதுபோக கீழ் கண்டவைகளும், கேன்சரின் ஆரம்ப நிலையா? இருக்கலாம் என்ற சந்தேகத்தை தரும் அறிகுறிகளாகும் . தொடர்ச்சியான தலைவலி, அநேகமாக விடியற்காலையில் அதிகஅளவு தலைவலி (இத்துடன் வாந்தி , வலிப்பு, மயக்கம், பார்வை மங்குதல்இருக்கலாம் )
TMHED3530	எதிர்பாக்காத அளவுக்கு ,எந்த காரணமும் இன்றி அதிகமான திடீரென எடை குறைவு, பசியின்மை போன்றவை.
TMHED3531	எழும்புகளிலோ அல்லது உடலில் வேறு எதாவது பாகத்திலோ , தொடர்ச்சியான பல காலம் வலி எடுத்தல்.(இதற்க்கு மற்ற காரணம்இருக்காது, சாதாரண வலி நிவாரநிகளுக்கு கட்டுபடாது )
TMHED3532	தொடர்ச்சியான பலகாலங்கள் அதிகபடியான குமட்டல், வாந்தி, சோர்வடைதல்(எந்த சாதாரண காரணம் இன்றி )
TMHED3533	பலகாலங்கள் தொடரான லேசான ஜுரம் (விட்டு விட்டோ அல்லது தொடர்ந்தோ )
TMHED3534	திரும்ப திரும்ப காரணம் இன்றி வரும் சீதனம் (நோய் தொற்று )
TMHED3535	குழந்தைகளின் கண்கள் இருட்டில் பூனை கண்போல மின்னுதல், இது retinoblastoma என்னும் கேன்சரின் அறிகுறியாக இருக்கலாம்.
TMHED3536	கழுத்தில் தொடுவதற்கு சற்று கடினமான கட்டிகள் அல்லது கழலைகள் (தொடர்ந்து)(ஒன்றோ அல்லது பலதோ ) மற்ற காரணங்கள் இருக்கலாம்.
TMHED3537	இதற்க்கு இல்லை என்றால் அநேகமாக உடலில் வேறு எங்கோ உள்ள புற்று பரவியதின் அறிகுறியாக இருக்கலாம் .
TMHED3538	பச்சிளம் குழந்தைகளை குளிக்க வைக்கும் போது, வயிற்றில் பக்கவாட்டில் தொடுவதற்கு வயிற்றுக்குள் வீக்கமாக தென்பட்டால். ஸ்கேன்செய்து கொள்வது நல்லது.(வயிறு உப்பசம் , தொந்தி இதற்கும் சம்பந்தம் இல்லை )
TMHED3539	எந்த காரணமும் இன்றி அதிகபடியான இரத்த சோகை மற்றும் தோலில் சின்ன சின்ன இரத்த புள்ளிகள் காணப்படுதல்.
TMHED3540	பெண்கள் ஒவ்வொரு மாதவிடாய் பின்னும் , தங்கள் மார்பகங்களை தாங்களாகவே பரிசோதித்து கொள்ள வேண்டும். அப்படி செய்யும்போது ஏதாவது வித்தியாசமாக தென்பட்டால், உடனே மருத்துவரை அணுக வேண்டும்.
TMHED3541	இருபது வயதுக்கு மேல் எல்லா பெண்களும் மார்பு சுய பரிசோதனை செய்வதும், 35 வயதுக்கு மேல், ஆண்டுக்கு ஒருமுறை mammogram என்ற பரிசோதனை செய்வதும் அவசியம் .இதன் மூலம் மார்பு புற்று நோயை அதன் ஆரம்பகட்டதிலோ அல்லது புற்று நோய்க்கு முந்திய நிலையில் கண்டுபிடித்து விடலாம் .
TMHED3542	அதுபோல 30 வயதை தாண்டிய பெண்கள், ஆண்டுக்கு ஒரு முறை PAPSMEAR என்னும் கருப்பை வாய் புற்று நோயை அந்த உறுப்பு கேன்சராக மாறும் முன்னே கண்டுபிடித்து விடலாம்.
TMHED3543	ஒரு ஆய்வுப்படி இந்தியாவில் பத்து நிமிடத்திற்கு ஒரு பெண் மார்பக புற்று நோய்க்கும், ஏழு நிமிடத்திற்கு ஒரு பெண் கருப்பை வாய் புற்றுநோய்க்கும் இறப்பதாக தெரிகிறது. இந்நிலை தொடர்ந்தால், 2025 ஆம் ஆண்டு , இந்த இறப்பு நிமிட வித்தியாசம் இன்னும் குறையும் அபாயம் உள்ளது.
TMHED3544	இதை தவிர்க்க ஒரே வழி ,மேலே சொன்ன மிக சிறிய , வலியற்ற, இலகுவான பரிசோதனைகள் மூலம் கேன்சர் முந்திய நிலையிலோ அல்லது ஆரம்ப நிலையிலோ கண்டுபிடித்து குணபடுதுவது தான் சிறந்தது.
TMHED3545	இமயம் முதல் குமா¢ வரை பரந்து கிடக்கும் பாரத தேசமெங்கும் பரவிக் கிடப்பது கருவேப்பிலையாகும். இக்கருவேப்பிலை இந்தியாவில் ஏராளமாக விளையக்கூடியது. இது காடுகளிலும், மலைகளிலும், வீட்டுத் தோட்டங்களிலும் பயிராகக்கூடிய ஒரு பெருஞ் செடியின் வகையைச் சார்ந்தது; எனினும் நாம் இதனைப் பொதுவாக சிறுமரம் என்றே குறிப்பிடுகின்றோம்.
TMHED3546	கருவேப்பிலை ஒரு வெப்ப மண்டலப் பயிராகும். இது வெப்ப மண்டல ஆசியாவில் மிக நன்றாக வளரக்கூடியது.
TMHED3547	இதனைக் கறிவேப்பிலை, கருவேப்பிலை, கறிய என்றும் குறிப்பிடுவார்கள். கறிவேப்பிலை வேம்பு இலைப் போன்ற தோற்றமளிக்கும். ஆனால் கறிவேப்பிலை வேப்பம் இலையைப் போல் பச்சையாக இல்லாமல் சற்று கரும்பச்சை நிறமாக இருக்கும்.
TMHED3548	மரத்தின் பட்டையும் சிறிது கறுப்பாக இருக்கும். இதனாலேயே இதனைக் கறுவேம்பு என்பர். இதை ஒட்டியே வடமொழியில் காலசாகம் என்ற பெயர் கருவேப்பிலைக்கு ஏற்பட்டுள்ளது. இதனைக் கால்க்கஸ் என்றால் செம்பு என்னும் பொருள்படக் கூடியது. இந்த மரம் செம்புநிறச் சாயல் உள்ள காரணத்தினால் இப்பெயர் கொடுக்கப்பட்டிருக்கலாம்.
TMHED3549	கறிவேப்பிலையில் இரண்டு வகை உண்டு. அவைகள் நாட்டுக் கறிவேப்பிலை, காட்டுக் கறிவேப்பிலை என்ற இரு வகைகளாம்.
TMHED3550	நாட்டுக் கறிவேப்பிலை உணவாகவும், காட்டுக் கறிவேப்பிலை மருந்தாகவும் பயன்படுகிறது. காட்டுக் கறிவேப்பிலையின் இலை சற்றுப் பொ¢தாகவும் கசப்பு அதிகம் உள்ளதாகவும் இருக்கும். நாட்டுக் கறிவேப்பிலை இலை அதனைவிடச் சிறிதாகவும், இனிப்பும் துவர்ப்பும் நறுமணமும் உள்ளதாக இருக்கும்.
TMHED3551	பூக்கள் கொத்தாக அமைந்திருக்கும். கறிவேப்பிலை பழம் அண்ட வடிவு அல்லது உருண்டை வடிவாக 1/4 முதல் 2/8 அங்குலம் இருக்கும். இக்கனியோ சதைப் பற்றுடையதாக இருக்கும். காய் பழுக்கப் பழுக்க சிவப்பாகி பிறகு கருமை நிறமாமக மாறும். கறிவேப்பிலையினுடைய இலை, ஈர்க்கு, பட்டை, வேர் முதலியன உணவாகவும் மருந்தாகவும் பயன்படுகின்றன.
TMHED3552	இவ்விலை உணவுக்கு ஒருவித நறுமணத்தைக் கொடுப்பதால் இந்தியர்களில் பெரும்பாலோர் தங்கள் வீட்டில் செய்யப்படும் கறிவகையிலும், குழம்பு, மிளகு நீர், நீர்மோர் போன்ற திரவப்பொருள்களிலும் இதனைத் தாளிதம் செய்து சேர்ப்பார்கள்.
TMHED3553	உணவுடன் உண்ணும் பலவகைக் காய்கறிகளுடனும் பதார்த்தங்களுடனும் இக் கறிவேப்பிலையைச் சேர்ப்பது மிகப் பழங்காலத்திலிருந்தே நம் நாட்டில் பழக்கத்தில் உள்ளது. எனவே தான் இதற்கு கறிவேப்பிலை எனப் பெயர் வந்தது.
TMHED3554	கறிவேப்பிலைக்குச் சிறப்பாக மணம் ஊட்டும் குணம் அதிகம். எனவே உணவுக்கு நறுமணம் ஊட்டுவதற்காகவே இக்கீரையைச் சேர்ப்பர். இக்கறிவேப்பிலையைத் துவையல் செய்து உண்ணலாம். இதிற் காரப்பொடி செய்து நெய் சேர்த்து உணவுடன் உண்ணலாம்.
TMHED3555	"அகர முதல எழுத்தெல்லாம்" என்று வள்ளுவர் குறளைத் துவங்குகிறார். கீரைகளைப் பற்றிச் சொல்லுகின்ற பொழுது அகரத்தில் தொடங்கும் முதல் கீரை "அகத்திக் கீரையாகும்." அகத்தி என்றாலே முதன்மை, முக்கியம் என்று பொருள்படும். ஆகவே கீரைகளைப் பற்றிச் சொல்லத் தொடங்குவதற்கு முதல்கீரையாக விளங்குவது அகத்திக் கீரையே ஆகும்.
TMHED3556	அகத்திக் கீரை இந்தியாவில் எங்கும் ஏராளமாக வளரக் கூடியது. ஏறக்குறைய இந்தியா முழுவதும் பயி¡¢டப் படுகிறது. இருப்பினும் இதன் இருப்பிடம் மலேசியா எனக் குறிப்பிடுகிறார்கள்.
TMHED3557	இக் கீரையை அழகுக்காகவும், உணவுக்காகவும், கால்நடை தீவனத்திற்காகவும் வளர்க்கின்றனர்.
TMHED3558	அகத்திக்கு, அகத்தியம், அச்சம், நுனி, கா£ரம் என்ற வேறு பெயர்களும் உண்டு. அன்றியும் "அகத்தியம்", "முனி விருட்சம்", "வக்கிரபுஷ்பம்" என்ற பெயர்களும் உண்டு. அன்றியும் "அகத்தியம்", "முனி விருட்சம்", "வக்கிரபுஷ்பம்" என்ற பெயர்களும் வடமொழியில் வழங்கப்படுகிறது. வானத்தில் அகத்திய முனிவா¢ன் நட்சத்திரம் தோன்றுகின்ற காலகட்டத்தில் அகத்திமரம் பூக்கத் தொடங்குகின்ற காரணத்தினால் இதற்கு அகத்தியம் என்றும் முனிவிருட்சம் என்றும் பெயர்களும் வழங்கப்படுகின்றன.
TMHED3559	அன்றியும் இதன் பூவானது வளைந்து கோணலாக, வாத்து, அரிவாள் போல் காணப்படுவதினால் இதற்கு "வக்ரபுஷ்பம்" என்னும் பெயரும் வழங்கப்படுகிறது.
TMHED3560	அகத்தியில் சாழை அகத்தி, பேரகத்தி, சிற்றகத்தி, சீமை அகத்தி என்ற மூன்று அகத்திகளும் உணவுக்காகப் பயன்படுத்தப் படுவதில்லை. உண்ணும் அகத்தியில் இரண்டு அகத்திகளே உள்ளன. ஒன்று வெள்ளை நிறப் பூக்களை உடையது. இதனையே பொதுவாக அகத்தி என்ற பெயரால் குறிப்பிடுவார்கள். மற்றொன்று செந்நிறப் பூக்களை உடையது இதனைச் செவ்வகத்தியென அழைப்பார்கள். பொதுவாக அகத்தியும், செவ்வகத்தியுமே உணவாக, மருந்தாகப் பயன்படுகின்றன.
TMHED3561	அகத்தி மரம்போன்று 6 முதல் 9 மீட்டர் (20 அடி முதல் 30 அடி) உயரம் வளர்ந்த போதிலும் இது செடியினைத்தைச் சேர்ந்ததே ஆகும். மிக விரைவில் வளரக்கூடிய பயிர் வகையைச் சார்ந்தது இச்செடி. ஆயினும் நீண்ட நாட்கள் வாழக்கூடிய தன்மை பெற்றதில்லை.
TMHED3562	பெரும்பாலும் அகத்திச்செடி நீர் தாங்கிய பூமிகளில் பயிர் செய்யப்படுகிறது. குறிப்பாகத் தென்னிந்தியாவில் இச்செடியில் வெற்றிலைச் கொடிக்கால்களில் வெற்றிலைக்கு நிழல் தருவதாகவும் வெற்றிலைக் கொடிக்குக் கொழு கொம்பாக உதவவும் பயிர் செய்கிறார்கள்.
TMHED3563	அகத்திக் கீரை உணவாகப் பயன்படுகிறது. இக்கீரையை வேகவைத்து பொ¡¢யலாகச் செய்துண்பர். கீரையுடன் தேங்காயைச் சேர்த்துக் தாளிதம் செய்து உண்ணலாம். மற்றும் பருப்புடன் சேர்த்து வேகவைத்து உண்பதும் உண்டு. இதனைக் குழம்பாகவும், மிளகு நீர் செய்தும் உண்ணலாம்.
TMHED3564	அகத்திக் கீரையில் 63 வகைச் சத்துக்கள் அடங்கியுள்ளதாக நம் பண்டையைச் சித்தர்களும் மருத்துவ நூலாகும் கூறியிருக்கின்றனர். பொதுவாக இந்தியாவிலும், குறிப்பாகத் தென்னாட்டிலும் விரதம் இருப்பது ஒரு கோட்பாடாக கைக்கொள்ளப்பட்டு வருகிறது. இவ்வாறு விரதம் இருந்து முடிப்பவர்கள் உண்ணும் உணவில், முதல் ஒரு கைப்பிடி அளவிலேயே நூறுவிதச் சத்துக்கள் அடங்கிய உணவை உண்ணவேண்டும் என்று வைத்திய நூல்கள் குறிப்பிடுகின்றன.
TMHED3565	ஒரு கைப்பிடி உணவில் நூறுவிதச் சத்துக்களை பெரும் வழியை மருத்துவ நூல்கள் கீழ்க்கண்டவாறு குறிப்பிடுகின்றன: அகத்திக் கீரை - 63 சத்துக்கள், சுண்டைக்காய் - 20 சத்துக்கள், வாழைக்காய் - 2 சத்துக்கள், கொத்தவரை - 1 சத்து, அரிசிச் சோறு - 1 சத்து, பருப்பு - 1 சத்து, நெய் - 1 சத்து, ஆக மொத்தம் - 100 சத்துக்கள் இந்த ஏழு உணவுப் பொருட்களிலும் நூறுவிதச் சத்துக்களும் அடங்கி விட்டதைக் காணலாம். அகத்திக் கீரை முதல் கீரையாக நின்று அறுபத்து மூன்று வகைக் சத்துக்களைப் பெற்று விளங்குவதைக் காணலாம்.
TMHED3566	இக்கீரை கால்நடைகளுக்கும் கோழிகளுக்கும் நல்ல தீவனமாகிறது. கோழிக் குஞ்சுகளுக்கு, கோழி உணவோடு காய்ந்த அகத்திக் கீரையைச் சேர்த்து தீவனமாகக் கொடுத்தால் குஞ்சுகள் நன்கு வளர்ச்சி பெறுகின்றன.
TMHED3567	கால்நடைகளுக்கு இக்கீரையத் தீவனமாகக் கொடுத்தால் அதிகமாகப் பால் கறக்கிறது என நம்பப்படுகிறது. ஆனால் இது ஒரு தவறான கருத்து என விஞ்ஞான ஆராய்ச்சிகள் நிரூபிக்கின்றன. அகத்திக் கீரையைத் தானமாகக் கொடுப்பது மிகவும் சிறப்புடைய செய்கையாகக் கருதப்படுகிறது.
TMHED3568	அதிலும் பசுக்களுக்குக் கொடுத்தல் பூர்வ-கர்மவினைகள் யாவும் விலகும் என்பர். ஆனால் இக்கீரையைத் தின்று கொண்டிருக்கும் கறவை மாட்டின் பாலில் உடலுக்கு நன்மை தரும் அனேக நற்குணங்கள் நிரம்பி இருக்கும். இப்பாலைச் சாப்பிடுவதால் அகத்திக் கீரையை உண்பதால் உண்டாகும் பலன்கள் அனைத்தும் கிடைக்கும்.
TMHED3569	இக்கீரையில் அடங்கியுள்ள புரதச்சத்து மிகச்சிறந்த புரமாகக் கருதப்படுகிறது. சுண்ணாம்புச்சத்து இக்கீரையில் அதிக அளவில் உள்ளது. இது பல் மற்றும் எலும்பு வளர்ச்சிக்கு உதவுகிறது.
TMHED3570	அகத்திக் கீரையில் 73 விழுக்காடு நீரும் 8.4 விழுக்காடு புரதமும் 1.4 விழுக்காடு கொழுப்பும் 2.1 விழுக்காடு தாதுப்புக்களும் இருக்கின்றன. இதில் 2.2 விழுக்காடு நார்ச்சத்தும் இருக்கிறது. மாவுச்சத்து 11.8 விழுக்காடு இந்தக் கீரையில் இருப்பதை விஞ்ஞானிகள் கண்டறிந்துள்ளனர்.
TMHED3571	சக்தியைக் கொடுக்கும் ஆற்றல் இக்கீரையில் அதிகம் இருப்பதைக் காணலாம். 93 கலோ¡¢ சக்தியைக் கொடுக்கவல்லது. நூறு கிராம் கீரையில் 1,130 மில்லிகிராம் சுண்ணாம்புச் சத்தும், 80 மில்லிகிராம் மணிச்சத்தும் 3.9 மில்லிகிராம் இரும்புச் சத்தும் அடங்கி இருக்கின்றன.
TMHED3572	இக்கீரை உயிர்ச்சத்துக்கள் நிறைந்த கீரையாகும். உயிர் சத்தான வைட்டமின் A, நூறு கிராம் கீரையில் 9, 000 உள்ளது. தயாமின் சத்து 0.21 மில்லிகிராலும், ரைபோ• பிளேவின் சத்து 0.09 மில்லிகிராமும், நிக்கோடினிக் அமிலம் 1.2 மில்லிகிராமும், வைட்டமின் C 169 மில்லி கிராம் இருக்கின்றன.
TMHED3573	அகத்தியின் இளம்பூவும், மொட்டுக்களும் உணவாகச் சமைக்க உதவுகின்றன. பொதுவாக இப்பூவை தனியாகச் சமைத்து உண்பதில்லை. ஆனால் வடநாட்டில் பூவையே தனியாகச் சமைத்துண்கின்றனர்.
TMHED3574	இதன் காயையும் கறி சமைத்து உண்ணலாம். அகத்திக் கீரையில் இலையும், பூவும், காயும், பட்டையும், வேரும் மருந்தாகப் பயன்படுகின்றன.
TMHED3575	அகத்திக்கீரை பொதுவாக சிறு கைப்பு ருசி உடையது. இக்கைப்புச் சுவை குடலில் உண்டாகும் நச்சு நீர்களை முறித்து வெளியேற்றும் குணமுடையது; குடலில் தேங்கும் மலம் மற்றும் நிணநீர் ஆகிய அசுத்தங்களைச் சுத்தம் செய்யும் ஆற்றல் பெற்றது மலர்ச்சிக்கலை நீக்கி மலத்தை உடைத்து வெளியேற்றும் தன்மை பெற்றது.
TMHED3576	இக்கைப்புச் சுவை பித்தச் சூட்டையும் தணிக்க வல்லது. குடல்புண், அ¡¢ப்பு, சொறிசிரங்கு முதலிய தோல் நோய்கள் இக்கீரையை உணவாக உண்பதால் குணமாகும். தொண்டைப் புண் மற்றும் தொண்டைவலிக்கு அகத்திக்கீரையைப் பச்சையாக மென்று சாற்றை உள்ளே விழுங்க இந்நோய்கள் நீங்கும்.
TMHED3577	இரத்தப் பித்தம், இரத்த கொதிப்பு, உட்காங்கை என்னும் குட்டின். நோய் ஆகியவை அகத்திக்கீரையை உண்பதினால் அகலும். இக்கீரை காய்ச்சலைக் குறைத்து உடல்குட்டை சமன்படுத்தும் இயல்புடையைது.
TMHED3578	வெய்யிலில் சுற்றி அலைபவர்கள், தேயிலை, காப்பி போன்ற பானங்களைப் பருகிப் பித்தம் அதிகப்பட்டவர்கள், மலச்சிக்கல் உள்ளோர் அகத்திக் கீரையை வாரம் ஒரு முறை உண்பது நல்லது.
TMHED3579	இடு மருந்துகளின் வேகம் தணிய வயிற்றைவிட்டு இடுமருந்துகள் கழியவும் இந்த அகத்தி மிகவும் பயன்படுவதாக நம்பப்படுகிறது.
TMHED3580	அகத்திக்கீரை, நாம் உண்ணும் உணவு நன்றாகக் ஜீரணிக் உதவுகிறது. நீர்க்கோவைக் காரணமாகத் தோன்றும் தும்மல் போன்று நோய்களுக்கு அகத்திக் கீரையின் சாற்றையும், அகத்திப் பூவின் சாற்றையும் சம அளவு கலந்து மூக்கில் இரண்டொரு சொட்டு விட்டுவந்தால் நோய் நீங்கும்.
TMHED3581	பொதுவாக நீர்கோவைக்கு அகத்தி இலைச்சாற்றுடன் சமஅளவு தேன்கலந்து உள்ளுக்குச் சாப்பீட நல்ல குணம் கிடைக்கும். அடிபட்டு கன்றிப்போன வீக்கங்களுக்கு அகத்திக் கீரையை அரைத்துச் சுடவைத்து பற்றாகப் போட்டால் சிறந்த குணம் கிடைக்கும். அகத்தி இலைச் சாற்றை நெற்றியில் தடவி, அனல் ஆவிபிடிக்கக் கடுமையான தலைவலி நீங்கும்.
TMHED3582	மலேரியா போன்ற முறைக் காய்ச்சல்களுக்கு அகத்தி இலைச் சாற்றை ஒரு நாளைக்கு ஒருதடவை இரண்டொரு துளிகள் மூக்கில்விட காய்ச்சலின் வேகம் குறைந்து குணமடையும்.
TMHED3583	சாரியாக பால் சுரக்காத தாய்மார்கள் தொடர்ந்து அகத்திக் கீரையைச் சாப்பிட்டு வந்தால் நன்கு பால் சுரக்கும். மூளை தொடர்பான பிணிகள் உள்ளவர்களுக்கு அகத்திக் கீரையை உண்பதன் மூலம் நல்ல பயன் பெறலாம்.
TMHED3584	அகத்திக் கீரையிலிருந்து ஒரு வகைத் தைலம் எடுக்கப்படுகிறது. இந்த அகத்தித் தைலத்தைத் தேய்ப்பதினால் கண் குளிர்ச்சி அடையும்; பார்வை தெளிவாகும்; மயிர் செழித்து வளரும், அகத்திப் பூவின் சாற்றைக் கண் பார்வைக் குறைவை நீக்குவதற்கும் பயன்படுத்துகிறார்கள்.
TMHED3585	அகத்தியின் பட்டையைப் பெரியம்மை எனப்படும் " சூலை " நோய் காணப்பட்டால் அதன் ஆரம்ப காலத்தில் கொடுக்கலாம். அம்மை நோயின் வேகத்தைத் தணிப்பதற்கு விதிப்படி குடிநீர் செய்து கொடுக்கலாம்.
TMHED3586	இவ்வளவு சிறந்த மருத்துவப் பயனுடைய இக் கீரையை அடிக்கடி உண்பதினாலோ நாள் தவறாமல் சேர்த்துக் கொள்வதினாலோ நன்மைக்குப் பதில் தீமையே அதிகமாகும். இவ்வாறு உண்பதினால் உடலிலுள்ள நல்ல இரத்தத்தையெல்லாம் முறித்து வாய்வைப் பெருக்கிச் சோகை, பாண்டு முதலிய நோய்களை உண்டாக்கும்.
TMHED3587	அன்றியும் அகத்திக் கீரையை அதிகம் உண்டால் கடுவனும் வாயுவும் உண்டாகும். அகத்திக் கீரை பத்தியத்தை முறிக்க வல்லது. ஆதலால் மருந்துண்ணும் காலங்களிலோ பத்திய மிருக்கும் போதோ அகத்திக் கீரையை உண்ணக் கூடாது.
TMHED3588	ஆகையினால் இக் கீரையை நாள்தோறுமின்றி -வேண்டும் பொழுது கறியாகச் சமைத்துண்பதே நல்லது. பொதுவாக வாரம் ஒரு முறையோ அல்லது இரண்டு வாரங்கட்கொரு முறையோ இக்கீரையை உணவுடன் சேர்த்துக் கொள்வது நல்லது. அகத்திமரம் மிளகு, வெற்றிலை முதலிய கொடிகளுக்குப் படரும் கொழு கொம்பிற்காக பயிரிடுகிறார்கள்.
TMHED3589	இது கொழு கொம்பாகப் பயன்படுவதோடு அப்பயிர்களுக்கு நிழல் தரும் மரமாகவும் உதவுகிறது. தென்னையின் ஆரம்பகால வளர்ச்சிக்கு நிழல் தேவைப்படுகிறது. அதற்கு நிழல் கொடுக்க அகத்தியை வளர்க்கலாம். மேற்கிந்தியத் தீவுகளில் காபி மற்றும் மலையில் வளரும் பழப்பயிர்களுக்குக் காற்றுத் தடுப்பானாக அகத்தியை நடுகிறார்கள்.
TMHED3590	அகத்திக் கீரை மற்றும் அதன் பட்டை ஆகியவற்றிலிருந்து எடுக்கும் சாற்றினை மீனவர்கள் தங்கள் வலைகளுக்கு உறுதியளிப்பதற்காகப் பயன்படுத்துகிறார்கள். இதன் பட்டை தோல் பதனிடவும், சாயம் உண்டாக்கவும் பயன்படுகிறது. பட்டையினுள்ளிருக்கும் நாரானது மிகவும் பயனுள்ளது. இந்த நாரின் நீளம் சராசாரி 2.7 மில்லி மீட்டர் இருக்கும். இதனால் இந்நார் கயிறு செய்யப் பயன்படுகிறது.
TMHED3591	அகத்தி மரத்தின் பட்டையை நீக்கினால் அதன் தண்டு வெண்மையாகவும், மெண்மையாகவுமிருக்கும், இத்தண்டு வெடிமருந்து செய்யப் பயன்படுகிறது. விளையாட்டுப் பொம்மைகள் செய்யவும் பயன்படுகிறது.
TMHED3592	மூங்கில் கிடைக்காத இடங்களில் தற்காலிகக் கூரை வேய உதவும் குறுக்குச் சட்டங்களுக்கு இந்த மரத்தைப் பயன்படுத்துவர். இதற்கு நீண்டு வளர்ந்த, கணுவு குறைந்த அகத்தி மரங்கள் பயன்படுத்தப்படுகின்றன. நம் நாட்டில் பெரும்பாலும் அகத்தியைத் தனியாகப் பயிரிடுவதில்லை. வெற்றிலைக் கொடிக்கால்களில்தான் இதனை மிகுதியும் பயிரிடுகின்றனர்.
TMHED3593	அகத்திச் செடி வளர, வளர இதன் கிளைகளை முறித்துவிட்டுக் கொண்டு வருதல் நலம். இவ்வாறு செய்வதினால் மிகக் குறுகிய காலத்திலேயே அகத்த மரமாக வளர்ச்சி பெற்றுவிடுகிறது.
TMHED3594	அகத்தி எல்லாவித மண்ணிலும் வளரும். சிறிது களிப்பசையுடைய நிலம் இக்கீரைக்கு ஏற்ற நிலமாகும். இந்நிலத்தில் இக்கீரை மிக நன்றாக விளையக்கூடியது. மேல் மண் இறுக்கமில்லாமல் பார்த்துக் கொள்ள வேண்டும். அகத்தி வறட்சியைத் தாங்கும் சக்தியுடையது. இது செப்படம்பர் முதல் டிசம்பர் வரை நன்றாகப் பூக்கிறது. வெய்யிற்காலத்தில் காய்க்க ஆரம்பிக்கிறது.
TMHED3595	அகத்திச் செடிகளை விதை மூலம் எளிதாக உற்பத்தி செய்யலாம்.
TMHED3596	கொடிக்கால்களில் பயி¡¢டும்போது வெற்றிலை நடுவதற்கு முள் திண்ணைப் பாத்திகளில் நெருக்கமாக விதைத்து விடுவார்கள். செடிகள் சுமார் இரண்டடி வளர்ந்தபின் வெற்றிலைக் கொடியை நடுவார்கள். பிறகு நெருக்கமாக வளர்ந்துள்ள அகத்திச் செடிகளை ஓரளவிற்கு கலைத்துப் பிடுங்கி விடுவார்கள்.
TMHED3597	அகத்தி மிக வேகமாக வளரக் கூடிய பயிராதலால் வெற்றிலைக்கு மேல் வளர்ந்து கொண்டே போகும். அடியிலிருந்து கிளைகள் கிளைக்க விடுவதில்லை.
TMHED3598	வெற்றிலை நடும் வயல்களில் அதிகளவு தொழுஉரம் இருப்பதால் அந்த உரத்தைக் கொண்டே அகத்தி செழித்து வளரும். மேல்க் கிளைகளிலிருந்து கீரையை அடிக்கடி ஒடித்தெடுத்துப் பயன்படுத்தலாம்.
TMHED3599	வீட்டுத் தோட்டங்களில் பயி¡¢டும் போது இரண்டு மீட்டர் இடை¨வெளியில் குழி தோண்டி குழிகளில் நன்கு மக்கிய தொழுஉரம் இரண்டு கூடை இட்டு மண்ணோடு கலந்துவிட வேண்டும். இவ்வாறு தயா¡¢க்கப்பட்ட குழிகளில் ஐந்தாறு விதைகளை ஊன்றித் தண்ணீர் ஊற்றி வர ஏழெட்டு நாட்களில் முளைத்து விடும்.
TMHED3600	செடிகள் அரையடி வளர்ந்த உடன் நல்ல செடி ஒன்றை வைத்துக் கொண்டு மற்றவைகளைப் பிடுங்கிவிடஇ வேண்டும் செடிகளுக்கு மூன்று நாட்களுக்கொரு முறையாவது தண்ணீர் விட வேண்டும். நன்கு வளர்ந்தபின் பத்து நாட்களுக்கு ஒரு முறை தண்ணீர் விட்டால் போதுமானது.
TMHED3601	அகத்தச் செடிகளுக்கு அடிக்கடி தண்ணீர் விட்டால் அதிக மகசூல் கிடைக்கும். அதே சமயத்தில் நன்கு வளர்ந்த செடிகளுக்குத் தண்ணீர் பாய்ச்சாவிட்டாலும் கூட ஓரளவு நல்ல மகசூலைக் கொடுக்கும்.
TMHED3602	தனிமரமாக இருக்கும்போது செடிகள் பத்து வருடத்திற்கு மேல் உயிரோடு இருக்கும். ஆனால் மரங்கள் அதி உயரம் வளர்ந்து விடுவதால் கீரைகளைப் பறிப்பது சிரமமாக இருக்கும் ஆகவே ஐந்து ஆண்டுகளுக்கு மேல் செடிகளை வைத்திருக்க வேண்டியதில்லை. செடிகளை அகற்றிவிட்டு வேறு புதிய கன்றுகளை நட்டுக் கொள்ளலாம்.
TMHED3603	பழங்களில் சிறந்தது ஆப்பிள் என்பது பொதுவான கருத்து. தினமும் ஒரு ஆப்பிள் சாப்பிட்டால் மருத்துவரை நாட வேண்டாம் என்பது பழமொழி. ஆனால் அதைவிட சிறந்த பழம் பப்பாளி. ஆப்பிள் கிலோ 40 ரூபாய்க்கு மேலே விற்கும்போது அதைவிட சிறந்த ஆரோக்கியமான வாழ்விற்கு உகந்த பப்பாளி கிலோ ரூபாய் 2.50 மட்டுமே. ஆகவே பப்பாளி ஏழைகளின் ஆப்பிள் என்றால் மிகையாகாது.
TMHED3604	பழங்களில் மிக மிக குறைவான கலோ¡¢ பப்பாளியில் தான். 100 கிராம் பப்பாளியில் 32 கலோ¡¢களே உள்ளன. ஆப்பிளைக் காட்டிலும் இனிப்பான பழம் பப்பாளி. பப்பாளியை தினமும் நம் உணவுடன் சேர்த்து சாப்பிட்டால் நோய் நொடியின்றி நல்ல ஆரோக்கியமாக வாழலாம்.
TMHED3605	மத்திய மற்றும் தென் அமெரிக்காவில் பப்பாளி மரம் "ஆரோக்கிய மரம்" என்றும் பழத்தை "ஆரோக்கிய பழம்" என்றும் சொல்கிறார்கள். காரணம் பப்பாளியில் அனைத்து வைட்டமின் சத்துகள் உள்ளன. அதில் "போலிக் அமிலம், பொட்டாசியம், காப்பர், பாஸ்பரஸ் இரும்பு மற்றும் நார்சத்துக்கள் நிறைந்துள்ளன.
TMHED3606	வைட்டமின்-c மிக மிக அதிக அளவில் இருப்பதால் நோய் எதிர்ப்பு சக்தி கிடைக்கிறது. சத்தான பழங்களில் பப்பாளி முதலிடம் வகிக்கிறது. நல்ல ஜீரண சக்தியும், ஜீரண கோளாறுகளின் எதிர்ப்பு தன்மையும் இதில் இருப்பதற்கு காரணம் இதில் உள்ள "பாப்பின்" எனப்படும் புரதசத்து, குடல் புழுக்கள் உண்டாவதை பப்பாளி தடுக்கிறது.
TMHED3607	மலச்சிக்கல், வயிற்றுப்போக்கு, வாய்வு, நெஞ்சு எ¡¢ச்சல், அல்சர், சர்க்கரை வியாதி மற்றும் கண் பார்வை கோளாறுகளுக்கு பப்பாளி ஒரு சிறந்த மருந்தாகும்.
TMHED3608	அண்மையில் மலேசியாவில் நடத்திய ஒரு ஆராய்ச்சியில் தொடர்ந்து 4 வாரங்கள் பப்பாளி சாப்பிட்டால் கொழுப்புச்சத்து 19.2 விழுக்காடுகளும் L.D.L 23.3 விழுக்காடுகளும் குறைகின்றது என்று கண்டறியப்பட்டுள்ளது.
TMHED3609	ஆகவே தகுந்த அளவு பப்பாளி சாப்பிட்டால் இருதய நோய்களிலிருந்து ஓரளவு நம்மை காப்பாற்றி கொள்ளலாம். பாப்பின் எனப்படும் பப்பாளி பழ பால் மருந்துகள் தயாரிக்க உதவுகிறது. முகத்தின் பொலிவுக்காக உபயோகிக்கும் பல கிரீம்களில் பாப்பின் சேர்க்கப்படுகிறது. பொதுவாக தினமும் சில பப்பாளி துண்டுகளை உண்டால் மருத்துவரை நாட வேண்டாம். எப்படி நல்ல பப்பாளி பழத்தை தேர்ந்தெடுப்பது?
TMHED3610	விரலால் அழுத்தி பார்க்கும்போது குழி விழாமலும். மிகவும் கெட்டியாக இல்லாமலும் இருக்க வேண்டும்.
TMHED3611	நன்கு பழுத்த பப்பாளியை விட முக்கால் பாகம் பழுத்த பழத்தை வாங்கி சாப்பிடுவது நல்லது.
TMHED3612	தேவைப்பட்டால் பப்பாளி துண்டுகளுடன் சர்க்கரை, சாட்மசாலா அல்லது லெமன் சூஸ் சேர்த்து சாப்பிடலாம்.
TMHED3613	குளிர் சாதன பெட்டிகளில் வைத்து சாப்பிடாமல் அவ்வப்போது பழுத்தவுடன் சாப்பிட்டால் பப்பாளி மிக சுவையாகவும் இருக்கும்.
TMHED3614	பப்பாளி பழத்தை உபயோகித்து சுவையான மோர் தயாரிக்கலாம். ஒரு கப் தயிர், ஒரு கப் பழம் துண்டுகள், பாதி எலுமிச்சம் பழரசம், உப்பு, சர்க்கரை, தேன் மற்றும் மிளகு, புதினா, தேவையான தண்ணீர் சேர்த்து மிக்ஸியில் பப்பாளி மோர் தயாரித்து பருகினால் மிகவும் சுவையாக இருக்கும். உடம்பிற்கும் நல்லது. குழந்தைகள் விரும்பி அருந்துவர்.
TMHED3615	பப்பாளி பன்னீர் சாலட் செய்ய ஒரு கப் பன்னீர், வெள்ளா¢க்காய் அரை கப், கொட்டை இல்லாத மாதுளம் விழுதுகள் அரைகப், எலுமிச்சை ரசம் சோயா சாஸ், தேவைக்கேற்ப தேன், உப்பு, மிளகு ஆகியவைகளை கலந்து சாப்பிட்டால் சுவையோ சுவை. எந்த நோயும் நம்மை அண்டாது. பப்பாளி காயின் தோலை சீவி பஜ்ஜியும் செய்து சாப்பிடலாம்.
TMHED3616	துளசி:- ஜீரண கோளாறுகள், காய்ச்சல், இருமல், ஈரல் சம்பந்தமான நோய்கள், காதுவலி முதலியவற்றிற்கு சிறந்தது. இரத்தத்தில் உள்ள விஷத் தன்மையை வெளியேற்றி சுத்தம் செய்கின்றது.
TMHED3617	வில்வம்:- காய்ச்சல், அனீமியா, மஞ்சள் காமாலை, சீதபேதி போன்றவற்றிற்குச் சிறந்தது. காலரா தடுப்பு மருந்தாக வில்வம் செயல்படுகிறது. சிவன் கோயில்களில் வில்வ இலை கிடைக்கும்.
TMHED3618	அருகம்புல்:- எல்லா நோய்களுக்கும் ஏற்ற சிறந்த மருந்து. காலையில் 9.00 மணிக்கு பசி ஆரம்பித்தவுடன் வெறும் வயிற்றில் சாப்பிட வேண்டும். பசிப்பதற்கு முந்தியே சாப்பிடுவது தவறு. அருகம்புல் சாப்பிட்டு 2 மணி நேரம் கழித்து ஒரு பழம் சாப்பிட்டால் போதும். அடுத்து மதியச் சாப்பாடுதான். இந்த மாதிரி செய்தால் எல்லா நோய்களும் குணமடையும்.
TMHED3619	உடல் எடை குறைய, கொலாஸ்டிரல் குறைய, நரம்புத்தளர்ச்சி நீங்க, இரத்தப்புற்று குணமடைய அருகம்புல் ஒரு உலகப் புகழ்வாய்ந்த டானிக். இரத்தத்தில் ஹீமோகுளோபின் அதிகா¢க்கச் செய்வதில் சிறந்தது அருகம் புல்தான். தோல் வியாதிகள் அனைத்தும் அருகம்புல்லில் நீங்கும். இரத்தத்தில் உள்ள விஷத்தன்மைகளை வெளியேற்றுவதில் திறமையானது. விநாயகர் கோயில்களில் அருகம்புல் கிடைக்கும்.
TMHED3620	அரச இலை:- ஏழைகளின் டானிக் அரச இலைச்சாறு, நல்ல மலமிளக்கி, உடலை குளிர்ச்சியடையச் செய்கிறது. காம உணர்ச்சிகளைத் தூண்டும்; கர்ப்பப்பைக் கோளாறுகள் மறையும். காய்ச்சலுக்கும் நல்லது. அரசமரத்தின் பழங்கள் மலட்டுத் தன்மையை நீக்கவல்லது. எல்லா விநாயகர் கோவில்களிலும் அரசமரம் இருக்கலாம்.
TMHED3621	பூவரசு:- நல்ல டானிக், தீக்காயங்கள், புண்கள், தோல் வியாதிகள், தொழுநோய் எல்லாவற்றிற்கும் இந்த இலையை அரைத்துப் பூசலாம். சாறும் குடிக்க வேண்டும். பேதி, சீதபேதிக்கு சாறு மிகவும் சிறந்தது.
TMHED3622	கல்யாண முருங்கை (முள் முருங்கை):- அதிகமான பித்தத்தை நீக்கும். முடி நரைக்காமலிருக்க உதவுகிறது. காய்ச்சலைக் குறைக்கும். நீர் பிரியும், மலமிளக்கி, மாத விடாய்த் தொல்லையை நீக்கும் கிருமிகளை வெளியேற்றும். வீக்கங்களை குறைக்கும். நீரழிவு, சீதபேதி, வாதம் குணமடையும், 17 வயது வரை வயதுக்கு வராத பெண்களுக்கு இதன் சாறு நல்ல பலன் தருகின்றது.
TMHED3623	வாழைத்தண்டு:- சிறுநீரகக்கல் (Kidney stone) ஆபரேசன் செய்யாமலேயே குணமடைய பச்சை வாழைத்தண்டு சாறு உதவுகிறது. 100gm தண்டுடன் ஒரு டம்ளர் தண்ணீர் விட்டு மிக்ஸியில் சட்னிபோல் அரைத்து சாறு பிழிந்தால் ஒரு நபருக்கு ஒரு நேரத்திற்குப் போதுமானது.
TMHED3624	பாம்புக்கடி போன்ற விஷத்தை வெளியேற்ற உதவுகிறது. (Very effecitve in kidney disorders).சிறுநீர் தொல்லைகள் வராமல், சிறுநீரகத்தைக் கழுவி சுத்தம் செய்வதற்காக ஆரோக்கியமாக வாழ்பவர்கள் கூட வாரம் இரண்டுநாள் வாழைத்தண்டு சாறு குடிக்க வேண்டும்.
TMHED3625	கொத்தமல்லி:- இதுவும் நல்ல டானிக் பசியைத் தூண்டும், பித்தம் குறையும். காய்ச்சல், சளி, இருமல், மூலம், வாதம், நரம்புத்தளர்ச்சி குணமாகும்.
TMHED3626	கறிவேப்பிலை:- நல்ல டானிக், பேதி, சீதபேதி, காய்ச்சல், எ¡¢ச்சல், ஈரல் கோளாறுகள் மறையும்.
TMHED3627	புதினா:- நல்ல டானிக் சிறுநீர் பிரச்சினை, ஜீரணக் கோளாறு, உஷ்ண நோய்கள் மறையும். சிறந்த மலமிளக்கி.
TMHED3628	கற்பூர வல்லி (ஓமவல்லி):- மிகச் சிறந்த இருமல் மருந்து. 5 இலைகளை அப்படியே சாப்பிட்டால் உடனே மூக்கடைப்பு, தொண்டை வறட்சி, இருமல் மறையும். புகழ்பெற்ற இருமல் மருந்துகளைப் போல் விரைவாக செயல் புரியும்.
TMHED3629	வல்லாரை:- நல்ல டானிக், எல்லா நோய்களையும் நீக்கும். மஞ்சள் காமாலை, அல்சர், தொழுநோய், யானைக்கால் வியாதி, பேதி, நரம்புத்தளர்ச்சி, ஞாபக சக்தி முதலியவற்றிற்கு சிறந்தது. ஒரு நேரத்திற்கு பத்து இலைகள் போதும்.
TMHED3630	கண்டங்கத்திரி :- காசநோய், ஆஸ்துமா, மார்சளி, காய்ச்சல், தொழுநோய், இரத்த அழுத்தம், பக்கவாதம், கல்லீரல் நோய்கள் முதலியவற்றிற்கு மிகவும் சிறந்தது. ஒரு நேரத்திற்கு பத்து இலைகள் போதும்.
TMHED3631	தூது வேளை:- நரம்புத்தளர்ச்சி மறையும், மார்புச்சளி அகற்றும், தோல் வியாதிக்கும் நல்லது. குழந்தைகளுடைய மூளை வளர்ச்சிக்கும், ஞாபகசக்தியை வளர்ப்பதற்கும் இது சிறந்த டானிக் ஒரு நேரத்திற்கு பத்து இலைகள் போதும். காது மந்தம், நமைச்சல், உடல் இளைப்பு முதலியவற்றிற்கும் தூது வேளை நல்லது.
TMHED3632	மஞ்சள் கா¢சாலங்கண்ணி:- காமாலை, கண்கோளாறு, கல்லீரல் கோளாறு முதலியவற்றிற்கு சிறந்தது.
TMHED3633	செம்பருத்தி:- மாதவிடாய்த் தொல்லைகளையும், சிறுநீர் பிரச்சனைகளையும் குணப்படுத்தும், உடலின் உள்ளே வெளியே உள்ள வீக்கங்களை குணப்படுத்தும், முக்கியமான உடலுறுப்புகளின் மேலுள்ள பாதுகாப்பான சவ்வுகளை (mucus membranes) பாதுகாக்கிறது. காமத்தை வளர்க்கும். சர்க்கரை வியாதிக்கும் நல்லது. இதன் பூக்களையும் சாப்பிடலாம் அதில் தங்கச் சத்து நிரம்பியுள்ளது. பூவிலுள்ள மகரந்தத்தை நீக்கிவிடவும்.
TMHED3634	மணத்தக்காளி கீரை:- இதுவும் ஒரு டானிக் சீரணக் கோளாறுகள், வாய்வுத் தொல்லைகள், புற்றுநோய், அல்சர், ஈரல் கோளாறுகள், இருமல், அனீமியா, தோல் வியாதிகள் முதலியவற்றிற்கு நல்லது. உடலுக்கு உள்ளே, வெளியே உள்ள வீக்கங்களை குணப்படுத்தும், குளிர் தாங்கும் சக்தியை அதிகா¢க்கிறது. காயங்களுக்கும், புண்களுக்கும் இலைச்சாறு தடவலாம். அரைத்தும் கட்டலாம். World best ointment.
TMHED3635	தும்பை:- பக்கவாதம், சளி, இருமல், தலைவலி, மார்சளி, மூட்டு வாதம் முதலியவற்றைக் குணப்படுத்த சிறந்தது. பாம்புக்கடிக்கு தும்பை இலைச்சாறு பாதியும் வாழைத் தண்டு சாறு பாதியும் கலந்து கொடுக்க வேண்டும். தும்பை இலை ஒரு தடவைக்கு பத்து இலை போதும்.
TMHED3636	வெங்காயமும் பூண்டும்:- கிருமிகளை வெளியேற்றும் டானிக், சொறி, சிரங்கு, யானைக்கால் வியாதி, சைனஸ், டான்ஸில், இரத்த அழுத்தம், இருமல், ஆஸ்துமா, காய்ச்சல், காமாலை முதலியன குணமாகும். கொலாஸ்ட்ரால் குறையும். பச்சைப் பூண்டுகளை அதிகமாக சாப்பிடக் கூடாது.
TMHED3637	குப்பைமேனி:- ஒரு நேரத்தில் ஐந்து இலை சாப்பிட்டால் போதுமானது. கிருமிகளை வெளியேற்றும். பாம்புக் கடிக்கும் நல்லது. மூட்டுவாதம், சொறி, சிரங்கு, தோல் வியாதி, மூலம் முதலிய நோய்கள் குணமடையும்.
TMHED3638	எந்தப் புண்ணுக்கும் இலையை அரைத்து பூசலாம். சொறி சிரங்குக்கு கட்டாயம் இலையை அரைத்தும் பூச வேண்டும். வெகு நாட்களுக்கு சிரங்கைக் குணப்படுத்தாவிட்டால் அது சிறு நீரகத்தைப் பாதிக்கும்.
TMHED3639	பித்தம் சிறிது எண்ணெய்ப்பசையுடன் கூடியது, செயலில் கூர்மையானது, சூடானது, லேசானது, துர்நாற்றமுடையது, இளகும் தன்மையுடையது, நீர்த்தது ஆகிய குணங்களைக்கொண்டது.
TMHED3640	தொப்புள், இரைப்பை, வியர்வை, நிணநீர், இரத்தம், கண்கள், தோல் இவற்றை இருப்பிடமாகக் கொண்டுள்ளது. உடலுக்குப் பித்தம் பல நன்மைகளைச் செய்கிறது.
TMHED3641	உண்ட உணவை சீரணிக்கச் செய்தல், உடலுக்குத் தேவையான வெப்பம், விருப்பம், பசி, தாகம், ஒளி, தெளிவு, பார்வை, நினைவாற்றல், திறமை, மென்மை போன்ற நல்ல செயல்களைச் செய்து உடலைப்பாதுகாக்கிறது.
TMHED3642	தன் நிலையிலிருந்து பித்தம் சீற்றம் கொண்டு உடலில் அதிகரித்து விட்டால் - தோலில் மஞ்சள் நிறம் உண்டாகுதல், சோர்வு, புலன்களுக்கு வலுவின்மை, உடலில் சக்திக்குறைவு, குளிர்ச்சியில் விருப்பம், எரிச்சல், வாயில் கசப்புச்சுவையை ஏற்படுத்துதல், நாவறட்சி, மூர்ச்சை, தூக்கம் குறைதல், கோபம் போன்றவற்றை ஏற்படுத்துகிறது. பித்தம் ஐந்து வகையான பிரிவுகளைக் கொண்டது. அவை:-
TMHED3643	பாசகம்: இரைப்பை, சீரணப்பை இவற்றின் நடுவில் இருந்து கொண்டு ஐம்பெரும்பூதங்களால் ஆக்கப்பட்டிருந்தாலும், இதனிடம் நெருப்பின் குணம் அதிகமாக இருப்பதாலும், நீரின் குணங்கள் குறைவாக இருப்பதாலும், தன் திரவகுணத்தை விட்டுவிட்டு தன்னைச் சார்ந்த வாயு, ஈரத்தன்மை இவற்றின் காரணமாக உடலுக்கு உதவி புரிகிறது.
TMHED3644	அதாவது உடலுக்குச் சூட்டையும், உணவை செரிக்கவும் செய்கிறது. அதனால் இதற்கு `அக்னி' என்று அழைக்கப்படுகிறது. உணவை செரிக்கச் செய்து அதிலிருந்து சத்தான பகுதியையும், தேவையற்ற மலத்தையும் பிரிக்கிறது. மற்ற இடங்களிலுள்ள பித்தங்களுக்குத் தன்னிருக்கையிலிருந்து கொண்டே, ஊட்டமளிக்கிறது.
TMHED3645	ரஞ்சக பித்தம்: இது இரைப்பையை உறைவிடமாகக் கொண்டு அங்குள்ள உணவின் நீர்ச்சத்தான பகுதிக்கு செந்நிறத்தை அளிக்கிறது.
TMHED3646	ஸாதக பித்தம்: இது இதயத்தை தங்கு மிடமாகக் கொண்டு அறிவு, நுண்ணறிவு, தந்நிறைவு, செயல்படுவதில் ஊக்கம் இவைகளைத் தந்து தனக்கு விருப்பமான புலப்பொருள் அடைதல், செயல் இவற்றின் ஈடுபாட்டினால் அதை நிறைவேற்றிக் கொள்ளுதல் ஆகியவற்றைச் செய்கிறது.
TMHED3647	ஆலோசக பித்தம்: இது கண்களில் தங்கி அவற்றிற்குப் பார்க்கும் சக்தியை அளிக்கிறது.
TMHED3648	ப்ராஜக பித்தம்: சருமத்தை உறைவிடமாகக் கொண்டு சருமத்திற்கு ஒருவித ஒளியைக் கொடுத்து அதை நன்கு விளங்கச் செய்வதால் இதற்கு இந்தப் பெயர் ஏற்பட்டது. இது எண்ணெய் குளியல், நீராடுதல், மேற்பூச்சு இவற்றைப் பக்குவப்படுத்தி ஊட்டமளித்து ஒளியை வெளிப்படுத்துகிறது.
TMHED3649	காரம், புளி, உப்புச்சுவை, புலால் உணவு வகைகளில் மீன், கோழி, நண்டு வகையறா, எண்ணெய்யில் பொரித்த உணவு வகைகள், காபி, டீ, பேல்பூரி, பாணிப்பூரி, சமோஸா, பாஸ்தா, நூடுல்ஸ், சிப்ஸ், குளிர்பானங்கள், கையேந்தி பவனில் விற்கப்படும் சூப், சுண்டல், மதுபானம், பாக்கு, சிகரெட், குட்கா போன்றவை பித்தத்தைத் தூண்டி விட்டு, அதன் சீற்றத்திற்குக் காரணமாகி சுமார் 40 வகையான பித்த நோய்களை ஏற்படுத்துகின்றன. அவை: வருமாறு:-
TMHED3650	உடல் முழுவதும் நெருப்பின் அருகில் உள்ளது போன்ற வியர்வையுடன் கூடிய எரிச்சல். உடலில் ஒரு பகுதியில் வியர்வை ஏற்படாமல் உஷ்ணம் தோன்றுதல், உடலில் காட்டுத் தீ போன்ற எரிச்சல், , கண் முதலிய பொறிகளில் எரிச்சல், முகம், உதடுகள், வாயின் மேல் பாகம் இவற்றில் எரிச்சல் , உடலின் உள் எரிச்சல், தோலில் தோன்றும் எரிச்சல், தோளில் எரிச்சல், புகைவது போல ஏப்பம் விடுதல், புளித்த ஏப்பம், கடுமையான உஷ்ணம், அதிகமாக வியர்த்தல், உடல் நாற்றம், புலன்களின் அழற்சி, இரத்தம் கருத்து நீற்றுப் போதல், மாமிசம் கருநிறமடைந்து கெட்ட நாற்றம் வீசுதல், தோல், அதனுள் உள்ள மாமிசம் இவற்றின் பிளவு, தோலின் உள்ளும், புறமும் வெடிப்பு, இரத்தக்கட்டி, எரிச்சலுள்ள இரத்தக் கொப்புளம், தோலின் மேல் உண்டாகும் வட்டமான தடிப்பு, இரத்த பித்தம், உடலிலோ, மலத்திலோ பச்சை நிறம் ஏற்படுதல், உடலில் மஞ்சள் நிறம் தோன்றுதல், ரத்தம் நீல நிறமாக மாறுதல், கக்கம், தோல், விலா இவற்றில் தோன்றும் வேதனையளிக்கும் கொப்புளம், மஞ்சள் காமாலை, வாயில் கசப்புச் சுவை, வாயில் இரத்தத்தின் நாற்றம், வாயில் கெட்ட நாற்றம், தாகம் அதிகரித்தல், உணவில் போதும் என்ற எண்ணம் தோன்றாமை, வாய் வேக்காடு, தொண்டைக்குள் வேக்காடு, கண் நோய், மலத்துவாரத்தில் வேக்காடு, ஆண் குறியில் வேக்காடு, உயிருக்கு ஆதாரமான இரத்தம் வெளிவருதல், இருண்டு போதல், கண், சிறுநீர், மலம் இவை பசுமை கலந்த மஞ்சள் நிறமாகுதல், பித்தம் தன்னுடைய இயற்கையான அளவிலிருந்து குறைந்து விட்டால் செயலற்றிருப்பது, குளிர்ச்சி, விட்டு விட்டு ஏற்படும் உடல் வலி, குத்தல், சுவையின்மை, அசீரணம், உடலில் சொரசொரப்பு, நடுக்கம், பளு, நகம், கண் இவை வெளுத்துப் போதல் போன்றவை உடலில் காணும்.
TMHED3651	பித்தத்தின் சீற்றத்தினால் ஏற்படும் உபாதைகளை நீக்க - கசப்பான மூலிகை நெய் மருந்தை அருந்தச் செய்தல், பேதி மருந்துகளால் பித்தத்தை மலம் வழியாகக் கழியச் செய்தல், இனிப்பு, கசப்பு, துவர்ப்புச் சுவைகளை உணவில் அதிகம் சேர்த்துக் கொள்ளுதல், வெட்டிவேர், விளாமிச்சைவேர், கரும்புவேர் போட்டு ஊறிய பானைத் தண்ணீரை குடிக்கப் பயன்படுத்துதல், குளிர்ந்த நீரில் குளித்தல், நெற்றியில் தூய சந்தனத்தை இட்டுக் கொள்ளுதல், காதிற்கு இனிமையாகவும், மிருதுவாகவும், மனதிற்கு மகிழ்ச்சி தரக்கூடியதுமான இன்னிசை, அன்பான வார்த்தைகளை கேட்டல், பழைய அரிசி, கோதுமை, பச்சைப்பயறு, சர்க்கரை, தேன், புடலை, நெல்லிக்காய், திராட்சை போன்றவை உணவில் அதிகம் சேர்த்துக் கொள்ளுதல் நல்லது.
TMHED3652	வயிறு நிறையச் சாப்பிடுதல், தயிர், மசாலாப் பொருட்கள், புலால் உணவு, எண்ணெய், எதிர்காற்று, மதுபானம், பகலுறக்கம் ஆகியவற்றை தவிர்க்க வேண்டும்.
TMHED3653	வாஸா குடூச்யாதிகஷாயம், திராக்ஷதி கஷாயம், திக்தகம் கஷாயம், சந்தனாஸவம், உசீராஸவம், திரிவிருத் லேஹ்யம், விதார்யாதி கிருதம், சந்தனாதி தைலம், ஹிமஸாகரதைலம் போன்ற ஆயுர்வேதத்தின் தரமான மருந்துகளை ஆயுர்வேத மருத்துவரின் ஆலோசனைப்படி உள்ளும் புறமும் உபயோகிக்கச் சிறந்தவை.
TMHED3654	காது, மூக்கு, தொண்டை முக்கிய பிரச்னைகளும் நவீன சிகிச்சைகளும் காது: கேட்கும் சக்தி மனிதனுக்கு கிடைத்த மிகப்பெரிய வரம். இதன் முக்கியத்துவத்தை உணராமல் காது வலிதானே என்று அசட்டையாக இருந்து விட்டால் கடைசியில் உங்கள் வார்த்தைகளையே நீங்கள் கேட்க முடியாத பரிதாப நிலை உண்டாகி விடும். எனவே, பின்வரும் காது பிரச்னைகள் குறித்து கவனமாக இருக்கவேண்டும்.
TMHED3655	நடுச்செவியில் நீர்க் கோர்வை: காது கேளாமை, காது வலி, தலைச்சுற்றல் உண்டாக்கும் சிறு வயதிலேயே காது கேளாமை ஏற்பட்டால் குழந்தையின் அறிவு வளர்ச்சியும் மொழி கற்கும் திறனும் பாதிக்கப் படும்.
TMHED3656	நீண்ட நாட்களுக்கு நீர்க்கோவை இருந்தால் கொலஸ்டிடோமா எனும் எலும்பு அரிப்பு நோய் உருவாகி மூளை காய்ச்சல் ஏற்படும். இந்நோய் முற்றி கோமா நிலைக்கு மனிதர்களை தள்ளுகிறது.
TMHED3657	இதற்கு கே.டி.பி. லேசர் கதிர் மூலம் செவிப்பறையில் 0.8 மி.மீ. துவாரம் இட்டு தேங்கியுள்ள நீரை அகற்ற வேண்டும். நடுச்செவியில் காற்று அழுத்தத்தை சமனாக்க சிறிய டுயூப் பொருத்தப்படும்.
TMHED3658	நீர்க்கோர்வை முழுமையாக நீங்கி காது நன்றாக கேட்கும் போது இந்த டீயூப் தானாகவே வெளியே வந்து விடும்.
TMHED3659	மாஸ்டாட்டோ டிம்பனோ பிளாஸ்டி என்னும் மைக்ரோ லேசர் சிகிச்சை மூலம் இப்பிரச்னைக்கு தீர்வு காணலாம். செவிப் பறை இற்று விட்டால் அவரவர் திசுவின் மூலமாகவே மாற்று செவிப்பறையை உருவாக்கலாம்.
TMHED3660	நடுச்செவி எலும்புகள் இற்றுவிட்டால் 24 கேரட் தங்கத்தால் ஆன செயற்கை எலும்புகளை பொருத்தி மீண்டும் காது கேட்கும் திறனை பெற்றுக் கொள்ளலாம்.
TMHED3661	தலைச்சுற்றல்: உள்காதில் உள்ள 3 அரைவட்டக் குழாய்களின் நீர்க் கோர்வை அதிகமானால் தலைச்சுற்றல், வாந்தி, காதில் இரைச்சல், காது கேளாமை ஆகிய பிரச்னைகள் உருவாகும். இது மீனியர்ஸ் என்னும் நோயின் அறிகுறி.
TMHED3662	இதனை தக்க மருந்து மாத்திரைகள் மூலம் கட்டுப்படுத்தலாம். உப்பின் அளவைக் குறைப்பதன் மூலம் தலைச் சுற்றலைக் கட்டுப்படுத்தலாம்.
TMHED3663	இதன் மூலம் அரைவட்டக் குழாய்களிலுள்ள தலைச்சுற்றலுக்கு காரணமான குபுலா என்னும் நரம்பு மண்டலங்களை உணர்விழக்கச் செய்து நிரந்தர தீர்வு காண முடியும்.
TMHED3664	காக்ளியர் இணைப்பு: முற்றிலும் காது கேட்கும் சக்தியை இழந்த குழந்தைகளுக்கு காக்ளியர் இம்ப்ளாண்ட் மூலம் அறுவை சிகிச்சை செய்து உரிய பேச்சுப் பயிற்சியை வழங்கினால் குழந்தைகளின் காது கேட்கும் சக்தியும், பேசும் திறனும் மேம்படும், தழும்பு, வீக்கம், வலி, முடி அகற்றுதல் எதுவுமின்றி குழந்தைகளுக்கு கேட்கும் திறன் எளிதில் கிடைக்கும்.
TMHED3665	பெரியவர்களுக்கு பேச்சுப் பயிற்சி இல்லாமலேயே இப்பிரச்னையை தீர்க்கலாம். இந்த காக்ளியர் இம்ப்ளாண்ட் சிகிச்சையை மேற்கொள்ள முன்பெல் லாம் காதின் பின்புறத்தில் 15 சென்டி மீட்டர் அளவிற்கு அறுக்கப் பட்டது.
TMHED3666	தற்போது வெறும் 3 சென்டி மீட்டர் நீளத்திலேயே தழும்பில்லாமல் மயக்க நிலையிலேயே நியூரல் டெலி மெட் என்னும் கம்ப்யூட்டர் சாதன உதவியுடன் காக்ளியர் இம்ப் ளாண்ட் எலக்ட்ரோட்ஸ் ஆகியவை சிறப்பாக இயங்குகின்றனவா என்பதை கண்டறிய முடியும். இரண்டு வாரங்களில் காது கேட்கும் சக்தியை பெற முடியும். பேசும் திறனையும் வளர்த்துக் கொள்ள முடியும்.
TMHED3667	மூக்கு சைனஸ்: மூக்கின் அருகில் காற்று அறைகளில் சளி ஏற்பட்டு மூக்கு அடைப்பு உண்டாவதே சைனஸ், மூக்கை இரண்டாகப் பிரிக்கும் விட்டம் நடுவில் இல்லாமல் வளைந்து இருந்தால் சைனஸ் அறைகளில் சளி தேங்கும்.
TMHED3668	சளியில் வளரும் பாக்டீரியா காரணமாக சீழ் உண்டாகி தலைவலி, காய்ச்சல் முக வீக்கம் தொண்டை வீக்கம், காது வலி, காது அடைப்பு உண்டாகும்.
TMHED3669	இதனால் மூக்கில் இருந்து ரத்தத்துடன் சீழ் வடியும் நிலையும் ஏற்படும். இதற்கு கே.டி.பி. 532 லேசர் கருவி மூலம் எண் டோஸ்கோப்பிக் அறுவை சிகிச்சை அல்லது செப் டோபிளாஸ்டி சிகிச்சை பெறலாம். தழும்போ, காயமோ ஏற்படாது.
TMHED3670	பாலிப்ஸ்: தூசி மகரந்தம் பெட்ரோல் – டீசல் புகை ஆகியவை ஏற்படுத்தும் ஒவ்வாமை (அலர்ஜி) காரணமாக மூக்கில் பாலிப்ஸ் எனப்படும் சதை வளர்கிறது. இதனால் நுகர்வுத் தன்மை பாதிக்கப்படுகிறது.
TMHED3671	மூச்சுத்திணறல் ஏற்படலாம். எண்டாஸ்கோபி லேசர் அல்லது டெப்ரைடர் அறுவை சிகிச்சை மூலம் பாலிப்ஸ்களை அகற்றலாம். பின்னர் மாத்திரைகள் மூலம் ஒவ்வாமையைக் கட்டுப்படுத்தலாம்.
TMHED3672	உருவ சீரமைப்பு: ரைனோபிளாஸ்டி எனப்படும் சிகிச்சை மூக்கின் உள்புறத்தில் சிகிச்சைகள் வழங்கி உருவத்தை மாற்றலாம். 18 வயதைக் கடந்தோருக்கு மட்டுமே இச்சிகிச்சையை வழங்க முடியும்.
TMHED3673	தொண்டை டான்சில்ஸ்: ஸ்ட்ரெப்டோகாக்கஸ் நுண்கிருமி களின் தாக்குதலால் டான்சில் சதைகளில் சீழ் கோர்த்து காய்ச்சல் தொண்டை வலி ஆகியன உண்டாகின்றன.
TMHED3674	டான்சி லைட்டிஸ் காரணமாக மூட்டுவலி, இருதய நோய், சிறுநீரக கோளாறுகள் ஏற்படலாம்.
TMHED3675	உரிய சமயத்தில் இதற்குச் சிகிச்சைப் பெற வேண்டும். மருந்துகளால் சரியாகவில்லை யெனில் கே.டி.பி. லேசர் மூலம் ரத்தக் கசிவு இல்லாமல் அறுவை சிகிச்சை செய்து கொள்ளலாம்.
TMHED3676	அடினாய்டு சதை வளர்ச்சி: மூக்கில் உள்ள திசுக்களின் அபரிமித வளர்ச்சி காரணமாக அடிக்கடி சளி பிடித்தல், மூக்கு அடைப்பு ஏற்பட்டு வாயில் மூச்சு விடுதல், காதில் சீழ் கோர்த்தல், காது கேளாமை குறட்டை மற்றும் சுவாசப பிரச்னைகள் உண்டாகலாம்.
TMHED3677	இதன் காரணமாக மூளை மற்றும் உடலுக்கு தேவையான ஆக்ஸிஜன் வினியோகம் பாதிக்கப்பட்டு குழந்தைகளின் உடல் வளர்ச்சி பாதிக்கப்படும். எண்டாஸ் கோபிக் லேசர் அல்லது மைக்ரோ டெப்ரைடர் மூலமாக அடினாய்டு சதை வளர்ச்சியை நீக்க முடியும்.
TMHED3678	குறட்டை: குறட்டை பிரச்னையை அறுவை சிகிச்சை மூலம் குணப்படுத்தலாம். எல்.ஏ.யு.பி. என்னும் லேசர் சிகிச்சை மூலம் குறட்டையைக் குறைக்க முடியும். உடல் எடை அதிகமாக உள்ளவர்களுக்கு எடைக்குறைப்பும் குறட்டையை குறைக்க முடியும்.
TMHED3679	குரல்வளை: குரல் கரகரப்பு, இருமல், மூச்சுத் திணறல் ஆகியவை குரல் வளை நோயின் அறிகுறிகள். குரல் வளையில் உருவாகும் புற்றுக் கட்டி களையும் கே.டி.பி. லேசர் மூலம் குணப்படுத்த முடியும்.
TMHED3680	குரல் மாற்று சிகிச்சை: குரல் நாண் நரம்பு பாதிக்கப்பட்டால் தைரோஸ்பிளாஸ்டி என்னும் குரல் மாற்றுச் சிகிச்சை மூலம் நிவர்த்தி செய்ய முடியும்.
TMHED3681	இச்சிகிச்சையில் மருத்துவரிடம் பேசி கொண்டே வேண்டிய குரலை பெற முடியும்.
TMHED3682	இனிமையான குரலையும் தேர்வு செய்யலாம். குரல் நாண்களில் திசுக்களை புகுத்தி கணீரென்ற குரல் வளத்தைப் பெற போனோ சர்ஜரிகள் கையாளப்படுகின்றன.
TMHED3683	‘‘காது, மூக்கு, தொண்டை இவை மூன்றும் மனித உடலுக்கு மிக முக்கியமான பகுதிகள். இருப்பினும் இவற்றிற்குள் ஏதேனும் பிரச்னையென்றால் நாம் அலட்சியப்படுத்துகிறோம்.
TMHED3684	கண்களுக்குப் பிரச்னை என்கிறபோது உடனடியாக மருத்துவரைத் தேடிப் போகிறவர்கள் காது, மூக்கு, தொண்டை பிரச்னைகளுக்கு மட்டும் உடனடியாக ஈ.என்.டி. மருத்துவரை அணுகாமல் தாங்களாக சுய மருத்துவம் என்கிற ஆபத்தான முயற்சியில் இறங்கி... பிறகு பிரச்னை அதிகமானதும் மருத்துவரை அணுகுகின்றனர்.
TMHED3685	இது தவறு. காது, மூக்கு, தொண்டையில் சிறிதாக பிரச்னையென்றாலோ வழக்கத்துக்கு மாறான அடைப்பு, வலி தோன்றினாலோ உடனடியாக எங்களைப் போன்ற ஈ.என்.டி. மருத்துவரை அணுகவேண்டும்’’ என்கிறார், சென்னை பூந்தமல்லி நெடுஞ்சாலையிலுள்ள கே.கே.ஆர். மருத்துவமனையின் காது, முக்கு, தொண்டை சிறப்பு அறுவை சிகிச்சை மருத்துவர் ரவி ராமலிங்கம்.
TMHED3686	‘‘ஒரு மனிதன் ஆரோக்கியமா வாழறதுக்கு காது, மூக்கு, தொண்டை இந்த மூன்றும் முக்கியமான பங்கு வகிக்கின்றன. முதல்ல.. நம்முடைய காதுகளை நாம் ஒலிகளைக் கேட்கிறதுக்காக மட்டுமே பயன்படுபவைன்னு ஒரே வரியில சொல்லிட முடியாது. காது வழியாக நாம் சப்தத்தைக் கேட்பதால்தான் பேச முடிகிறது. குழந்தைகள் சப்தத்தை உணர்ந்துதான் பேசவே ஆரம்பிக்கின்றன. பிறவியிலேயே செவிடாகப் பிறக்கும் குழந்தை ஊமையாகிவிடுவதும் இதனால்தான்.’’
TMHED3687	காது அடைப்பு.. காது வலி எதனால் ஏற்படுகிறது?
TMHED3688	‘‘இதற்கு பதில் சொல்வதற்கு முன்பாக நம் காது இயற்கையாக எப்படி கேட்கும் திறனை பெறுகிறது என பார்ப்போம். ஒரு சப்தம் உண்டாக்கப்பட்டவுடன் (உதாரணத்துக்கு ஒரு டம்ளர் கீழே விழுந்தால்) அந்த சப்தம் காற்றில் பரவி வந்து நமது வெளிக்காதின் வழியாக உள்ளே நுழைந்து காதுக்குள் ஒரு பேப்பரின் திண்மை அளவே உள்ள ஜவ்வை அசைக்கிறது.
TMHED3689	உடனே அது நடுக்காதிலிருக்கும் மனித உடலின் மிகச் சிறிய எலும்புகளான மெல்லன்ஸ், இன்கஸ், ஸ்டெப்ஸ் என்கிற மூன்று எலும்புகளை அசைக்கிறது.
TMHED3690	அதில் ஸ்டேட்டஸ் எலும்பினால் அதிர்வு தரப்பட்டு உள் காதிலுள்ள திரவம் அசைகிறது. அப்போது செவி நரம்பு தூண்டப்பட்டு அதிலிருந்து மின்சார பாய்ச்சல் மூலமாக டம்ளர் விழுந்த சப்தம் நம் மூளைக்கு வந்து நாம் அந்த சப்தத்தை உணர்கிறோம்.
TMHED3691	எப்பொழுதும் நம் வெளிக் காதுக்கும் உள் காதுக்கும் என இரண்டு பக்கமும் சரியான அழுத்தம் இருக்க வேண்டும். அப்படியில்லாமல் அழுத்தம் மாறினால் காது அடைச்சலும் வலியும் ஏற்படுகிறது.
TMHED3692	காது வலி அடைப்புக்கு உடனடி நிவாரணம் என்ன?
TMHED3693	‘‘விரல்களால் உங்கள் மூக்கை அழுத்திப் பிடித்துக்கொண்டு, வாயை மூடி முடிந்தளவிற்கு காற்றை வாயில் நிரப்பி, கன்னங்களை உப்பலாக்கி காது வழியாக காற்றை வெளியேற்ற முயலுங்கள். இப்போது ‘டப்’ என்ற சப்தத்தோடு காதுக்குள்ளிருக்கும் ஜவ்வானது சமநிலைக்கு வரும். இதனால், காது அடைச்சல், வலி குறைந்துவிடும்.
TMHED3694	தலை சுற்றல், மயக்கத்திற்கு காதுப் பிரச்னையும் ஒரு காரணமா?
TMHED3695	‘‘ஆமாம். காதிலுள்ள செமி சர்க்குலர் கார்னர் கனல் என்கிற பகுதி பாதித்தால் தலை சுற்றல், மயக்கம், வாந்தி, தெளிவின்மை போன்ற பிரச்னைகள் ஏற்படுகிறது.
TMHED3696	செமி சர்க்குலர் கார்னர் கனல் எதனால் பாதிக்கிறது?
TMHED3697	‘‘உயர் ரத்த அழுத்தம், குறைந்த ரத்த அழுத்தம், காசநோய், காதில் பலமான தாக்குதல் போன்றவற்றால் பாதிக்கிறது.
TMHED3698	காதுகளைப் பாதுகாக்க என்ன வழி? ‘‘காதுக்குள் இயற்கையாகவே வாக்ஸ் என்கிற திரவம் சுரப்பதால் அழுக்கு தானே வெளியாகிவிடும். அதனால், காதுக்குள் குச்சி, பட்ஸ் விட்டு சுத்தம் பண்ணுதல் கூடாது.
TMHED3699	நம் காதுகள் 80 லிருந்து 85 டெசிபல் வரைதான் சப்தத்தை தாங்கும் சக்தியுள்ளது என்பதால் அதற்கும் அதிகமான சப்தத்தை தவிர்ப்பது நல்லது.
TMHED3700	சைனஸ், டான்சில், தாடை எலும்பில் பிரச்னை என்றாலும் காது பாதிக்கும் என்பதால் இப்பிரச்னைகளை உடனே கவனிக்க வேண்டும்.
TMHED3701	சப்தம் குறைவான... இனிமையான பாடல்களை கேட்க வேண்டும்.
TMHED3702	ஓடும் வண்டியிலிருந்து ரேடியோ, டேப் போன்ற இரைச்சலான சப்தத்தை தவிர்க்க வேண்டும்.
TMHED3703	தொடர்ந்து பல மணி நேரங்கள் செல்போனில் பேச வேண்டிய சூழ்நிலையில் ஒரு காதிலிருந்து மறு காதுக்கு மாற்றி மாற்றிப் பேசுவது நல்லது.
TMHED3704	மூக்கு எந்த விதத்தில் நமக்கு பயன்படுகிறது? மூக்கு நாம் சுவாசிக்கிற ஆக்சிஜனை நமது உடல் டெம்பரேச்சருக்கு தகுந்தவாறு வார்ம் பண்ணி நமது நுரையீரலுக்கு அனுப்புகிறது. கூடவே காற்றிலுள்ள நச்சுக்கிருமிகளை கொன்று நல்ல காற்றை உள்ளே அனுப்புகிறது.
TMHED3705	சமயத்தில் ஒரு சிலருக்கு மூக்கில் ரத்தம் வருவது ஏன்? மூக்கினுள்ளே ரத்தக்குழாய் உடைந்தாலோ.. மூக்குக்குள்ளே சதை வளர்ந்தாலோ சைனஸ், உயர் இரத்த அழுத்தப் பிரச்னையினாலே மூக்கில் ரத்தம் வரலாம்.
TMHED3706	இதற்கு முதல் உதவி என்ன? ‘‘மூக்கை இறுக்கமாகப் பிடித்துக்கொண்டு வாய்வழியாக சிறிது நேரம் சுவாசித்தாலே போதும். மூக்கில் ரத்தம் வடிவது நின்றுவிடும்.
TMHED3707	அப்படியும் இரத்தம் வருவது நிற்கவில்லை எனில் மூக்கில் பஞ்சை அடைத்து தாற்காலிகமாக இரத்தம் வருவதை நிறுத்திவிட்டு உடனே மருத்துவரிடம் செல்ல வேண்டும்.
TMHED3708	மூக்கைப் பாதுகாப்பது எப்படி? மூக்கில் எந்தவிதமான சொட்டு மருந்துகளையும் விடக்கூடாது.மூக்கில் எந்தவிதமான சொட்டு மருந்துகளையும் விடக்கூடாது. மூக்கை பலமாக சிந்தக்கூடாது. மூக்குக்குள் விரலைவிட்டு குடையக்கூடாது. பொடி போடுவது கூடாது. தும்பல் வர குச்சியை விடக்கூடாது. அசுத்தமான காற்றை சுவாசிக்கக்கூடாது.
TMHED3709	அடுத்து நமது தொண்டைப் பகுதியும் மனித உடலுக்கு மிக பயனளிக்கும், உதவி புரியும் மிக முக்கியமான பகுதி. தொண்டையிலுள்ள டான்சில் ஒரு லெவல் கிராசிங் போன்றது.
TMHED3710	உணவு குழாய்க்கு உணவையும், நுரையீரலுக்கு காற்றையும் அனுப்புவதற்கு வசதியாக உணவு வரும்போதும், காற்றுச் செல்லும்போதும், மூடித் திறந்து அதனதன் வழியில் செல்ல உதவுகிறது.
TMHED3711	அதுமட்டுமின்றி நம் உடலுக்குள் செல்லும் தேவையில்லாத பொருளுக்கு தடுப்புச்சக்தியை உண்டாக்க டான்சில் தயார்படுத்துகிறது.
TMHED3712	நம் தொண்டையில் ஏற்படும் பிரச்னையென்று பார்த்தால் டான்சில் பிரச்னைதான். இது வேகமாக பாதிக்கப்படும் போது தொண்டைவலி, தொண்டைக் கமறல் ஏற்படுகிறது.
TMHED3713	டான்சில் மிகவும் பாதிக்கப்பட்டால் அது சிறுநீரகம், இருதயத்தையும் பாதிக்கக்கூடும். அதனால், டான்சில் என்று உணர்ந்த உடனே சிகிச்சை ஆரம்பித்துவிடுவது நல்லது. அதிலும் குழந்தைக்கு ஏற்படும் டான்சில் பிரச்னையை முற்றவிடாமல் உடனே மருத்துவரை அணுகி சிகிச்சையின் மூலம் சரி செய்ய வேண்டும்.
TMHED3714	தொண்டையைப் பாதுகாப்பது எப்படி? அதிகப்படியான சூடான உணவுகளையும், அதிகப்படியான குளிர்ச்சியான உணவுகளையும் தவிர்க்க வேண்டும்.
TMHED3715	அதிகப்படியான சூடான மற்றும் குளிர்ந்த பானங்களை தவிர்க்க வேண்டும்.
TMHED3716	சிகரெட், பான்பராக், பாக்கு போன்றவற்றை தவிர்க்க வேண்டும்.
TMHED3717	சினிமா தியேட்டர், பஸ், இரயில் பயணங்களில் சாப்பிடுவதை தவிர்க்க வேண்டும்.
TMHED3718	புகைபிடிக்கும் நபர்களின் அருகே நிற்பதை தவிருங்கள்.
TMHED3719	நீண்டநேரம் பேசுகிற சந்தர்ப்பங்களில் இடையிடையே தண்ணீர் அருந்த வேண்டும்.
TMHED3720	கழுத்து நரம்புகள் புடைக்கும் அளவிற்கு சப்தமாக பேசுவதைத் தவிர்க்க வேண்டும்.
TMHED3721	பற்களை சுத்தமாக வைத்திருக்க வேண்டும். ஒருநாளைக்கு இரு முறையாவது பற்களை சுத்தம் செய்யுங்கள்.
TMHED3722	உப்பு தண்ணீரில் வாய் கொப்பளிக்க கூடாது.
TMHED3723	ஈ.என்.டி. சம்பந்தமாக வேறு என்னவெல்லாம் பிரச்னையுள்ளது?
TMHED3724	குறட்டையும் ஒரு ஈ.என்.டி. சம்பந்தமான பிரச்னைதான். நம்மில் பெரும்பாலும் குறட்டை என்பதை ஒரு குறைபாடாகவோ.. நோயாகவோ உணர மறுக்கின்றனர்.
TMHED3725	நாற்பத்தைந்து வயதுக்கு மேற்பட்டோரில் பாதிக்கும் அதிகமானவர்கள் குறட்டையால் பாதிக்கப்பட்டவர்கள்தான். இதில் முப்பது சதவிகிதம் பெண்களும் குறட்டை விடுபவர்களாக இருக்கிறார்கள்.
TMHED3726	ஒருவர் தூக்கத்தில் குறட்டை விடுகிறார் என்றால், அவருக்கு மூக்கின் உள் பகுதியிலோ, தொண்டையிலிருந்து மார்புக்கு இடைப்பட்ட பகுதியிலோ அடைப்பு இருப்பதாக அர்த்தம். அதாவது மார்புக்கும், மூளைக்கும் சரியான விகிதத்தில் காற்று போகவில்லை என்று அர்த்தம்.
TMHED3727	லேசான அளவில் குறட்டை விடும்போது பிரச்னையில்லை. ஆனால், குறட்டையின் அளவு அதிகரிக்கும்போது அது ஒரு நோயாகி விடும்.
TMHED3728	யாருக்கெல்லாம் குறட்டை பிரச்னை வரும்? அதிகப்படியான உடல் எடையுள்ளவர்களுக்கும், மூக்குத் தண்டிலும், உள் நாக்கு, தொண்டைப் பகுதியிலும் பிரச்னை உள்ளவர்களுக்கும் இயல்பிலேயே தாடை எலும்பு சற்றே அமுங்கிய நிலையிலிருப்பவர்களுக்கும், கழுத்துப் பகுதியில் அதிகமான சதையுள்ளவர்களுக்கும், சைனஸ் தொந்தரவு உள்ளவர்களுக்கும் குறட்டை பிரச்னையுண்டாகும்.
TMHED3729	குறட்டை எப்படி உண்டாகிறது? இயல்பாகவே நாம் தூங்குகிறபோது தொண்டைச் சதையும், மூக்கின் பின்பகுதிச் சதையும் ரிலாக்ஸ் ஆகி.. காற்றுச் செல்லும் ட்யூப்பின் அளவு (சுருங்கும்) குறையும்.
TMHED3730	அந்தச்சமயத்தில் மூளைக்கும்_மார்புக்கும் செல்கிற காற்றின் வேகம் சற்றே அழுத்தமாகவும், வேகமாகவும் இருக்கும். ஆனால், காற்றுச் செல்லும் பாதையில் அடைப்பிருந்தால்... அளவு குறைந்த ட்யூப்பின் வழியே காற்று செல்லுகிறபோது வைப்ரேஷன் உண்டாகி.. குறட்டை சப்தம் எழுகிறது.
TMHED3731	இது லேசாக இருக்கும்வரை பிரச்னையில்லை. ஆனால், அடைப்பின் அளவு அதிகரிக்கும்போது மூளைக்கு காற்று செல்லாமல் தடை ஏற்படும்.
TMHED3732	அந்த சமயத்தில் மூளை தனக்கு காற்று வேண்டுமென.. உடனே தூக்க நிலையை விரட்டி விழிப்பைத் தந்துவிடும்.
TMHED3733	இதனால், குறட்டை பிரச்னையுள்ளவர்கள் ஆழமான, அமைதியான தூக்கத்திற்கு செல்ல முடியாமல் ஒரே இரவில் கிட்டத்தட்ட நூறு முறைகளுக்கும் மேலே விழிப்புநிலைக்கு வந்து, புரண்டு, புரண்டு படுத்து தூங்க முற்படுகிறார்கள்.
TMHED3734	இதனால் இரவெல்லாம் அவர்கள் தூங்கினாலும், கண் விழித்து படுத்திருந்த அசதியோடே மறுநாள் கண் விழிப்பார்கள்.
TMHED3735	இதனால் குறட்டைப் பிரச்னையுள்ளவர்கள் எப்போதும் அசதியாகவும், உட்கார்ந்த இடத்தில் தூங்குபவர்களாகவும், மறதித் தன்மையுள்ளவர்களாகவும், கோபம், எரிச்சல், கூச்சலிடுதல் போன்று எதற்கும் உணர்ச்சி வயப்படுகிறவர்களாகவும் மன உளைச்சலுக்கு ஆளானவர்களாகவும் மாறிவிடுகிறார்கள்.
TMHED3736	இவ்வளவு பிரச்னையுண்டாக்கும் குறட்டையை அதாவது காற்று அடைப்பைச் சரி செய்துவிட்டால் ஆரோக்கியமான, ஆழ்ந்த தூக்கத்தையும் தெளிவான மனநிலையையும், உற்சாகத்தையும் பெறலாம்.
TMHED3737	குறட்டைதானே அது என்ன செய்யப் போகிறது என்று அலட்சியமாக இருந்தால் நோய்த் தன்மை மிகவும் அதிகமாகி அதீத உயர் அழுத்தம், மாரடைப்பு போன்ற விளைவுகளை குறட்டை ஏற்படுத்திவிடக்கூடும்.
TMHED3738	குறட்டைக்கு சிகிச்சை என்ன? குறட்டைக்கு முதல் சிகிச்சை உடல் எடையை குறைப்பதுதான். அடுத்து காற்றுச் செல்லும் பாதையிலுள்ள அடைப்பு அதிகமாக இருந்தால் மூக்கு, உள்நாக்கு, தொண்டை போன்ற பகுதிகளை பரிசோதித்து அடைப்புள்ள இடத்தைக் கண்டறிந்து லேசர் சிகிச்சையின் மூலம் அடைப்பை சரி செய்வோம்.
TMHED3739	சிலபேருக்கு இதையும் தாண்டி முற்றிய நிலையிலிருக்கும். அந்த நோயாளிக்கு ஆபரேஷன் செய்தாலும் சரியான தீர்வாளிக்காது என்பதால் சிறிகிறி என்கிற (கண்டினுயஸ் பாஸிடிவ் ஏர்வே ப்ரஸ்ஸர்) மாஸ்க்கை ஒவ்வொரு நாளும் தூக்கத்தின்போதும் அணிந்துகொள்ளத் தருகிறோம்.
TMHED3740	அதை அவர்கள் அணிவதால், அந்த மாஸ்க்கிலுள்ள ஆக்ஸிஜன் அடைப்புள்ள இடத்தில் வேகமாக அழுத்தம் கொடுத்து அடைப்பை விலக்கி.. காற்று நன்கு செல்ல உதவுகிறது. இதனால் அவர்கள் குறட்டை பிரச்னையில்லாமல் ஆழமான தூக்கத்தை அனுபவிக்க முடிகிறது.
TMHED3741	சரி, காற்றடைப்பை எப்படி கண்டறிவது ? அதற்கு எங்களிடம் நவீனமான ‘சிலிப்லேப்’’ என்கிற முழுதும் கம்ப்யூட்டர் மயமாக்கப்பட்ட தூங்கும் அறையுள்ளது. நோயாளியை அந்த அறைக்குள்ளே ஒரு இரவு முழுவதும் தூங்க விடுவோம். அவரது உடலில் ஒன்பது இடங்களில் கம்ப்யூட்டரோடு இணைக்கப்பட்ட கேபிள்கள் பொருத்தப்படும்.
TMHED3742	அது அன்று இரவு முழுவதும் அவர் தூங்குவது, குறட்டை விடுவது, எத்தனை முறை விழிப்பு வந்து புரண்டு படுத்தார், எந்தப் பக்கமாக படுக்கும்போது குறட்டைகளின் தன்மை எப்படியிருந்தது, ரத்த அழுத்தம், இதயத்துடிப்பு, மூளைக்கும், மார்புக்கும் காற்று சென்று வந்த நிலை, அடைப்பு எங்கேயிருக்கிறது என்பதை துல்லியமாகக் கண்டறிந்து விடுவோம்.
TMHED3743	மறுநாள் அந்த நோயாளியின் குறட்டையின் அளவு குறித்து சிகிச்சையை ஆரம்பிப்போம். இந்த சிலிப்லேப் அமைப்பு தமிழகத்திலேயே எங்களிடம் மட்டும்தான் இருக்கிறது.
TMHED3744	இது நோயாளிக்கு மிகவும் வசதியான ஒரு அமைப்பாகும். இதுவரை எங்களின் சிலிப் லேப்பில் பரிசோதிக்கப்பட்டவர்களில் நூற்றுக்கு முப்பது பேர் ஆபரேஷன் செய்து கொள்ளவேண்டிய நோய்த் தன்மையுடன் இருந்தார்கள்.
TMHED3745	குறட்டை என்பது தொற்றுநோயா? அப்படியெல்லாம் இல்லை. இது ஒரு குறைபாடு அவ்வளவுதான். ஆனால், இன்னும்கூட நகரங்களிலும், கிராமங்களிலும் குறட்டை விடுபவரின் பக்கத்தில் படுத்தால் அது தன்னை தொற்றிக்கொள்ளும் என்றும், குறட்டை விடுபவரை எழுப்பினால் அது நம்மையும் தொற்றிக்கொள்ளும் என்றும் நம்புகிறார்கள்.
TMHED3746	அதெல்லாம் நிரூபிக்கப்படாத சுத்தப்பொய். குறட்டை நம் உடலில் உண்டாகிற பிரச்னைகளால் ஏற்படுகிற குறைபாடு மற்றும் நோய். அது யாரையும் தொற்றாது.
TMHED3747	திடீரென பல்வலி வந்தால், டாக்டரிடம் செல்லும் முன், வீட்டில் இருந்தபடி முதலுதவியாக என்னென்ன செய்யலாம்?
TMHED3748	பொதுவாக உடலில் பல இடங்களில் வலி வந்தால் மாத்திரை சாப்பிட்டால் சரியாகி விடும். ஆனால் பல்வலி உண்டாக காரணம் சொத்தை மற்றும் ஈறுநோயை உண்டாக்கும் கிருமிகள்தான்.
TMHED3749	இவை பற்களில் உள்ள நரம்புகளை அழுத்துவதால்தான் வலி வருகிறது. இதற்கு காரணமான கிருமிகளை அகற்றி, பல்லை அடைத்தல் அல்லது வேர் சிகிச்சை செய்தால்தான் வலிக்கு நிரந்தர தீர்வு கிடைக்கும்.
TMHED3750	சில நேரங்களில் உடனடியாக மருத்துவரிடம் செல்ல முடியாத போது, நீங்கள் காய்ச்சல் தலைவலிக்கு சாப்பிடும் மாத்திரையை சாப்பிடலாம். இவற்றை மருத்துவரின் கண்காணிப்பின்றி அடிக்கடி சாப்பிடக் கூடாது.
TMHED3751	வீட்டில் கிராம்பு இருந்தால் அதை வலி ஏற்படும் இடத்தில் வைக்கலாம். ஒரு சில மணி நேரங்களில் வலி குறையும்.
TMHED3752	வாய்ப்புண்ணால் ஏற்படும் வலி வேறுவகையானது. இதற்கு மருந்து தேவை இல்லை. வீட்டில் உள்ள நெய் அல்லது வெண்ணெய் தடவலாம்.
TMHED3753	வாய்ப்புண் ஒருவாரத்திற்கு மேல் சரியாகவில்லையென்றால் அல்லது வலி அதிகம் இருந்தால் டாக்டரிடம் காட்ட வேண்டும்.
TMHED3754	ஈறுகளில் வீக்கம் இருந்தால் கிருமி நாசினி கலந்த "மவுத்வாஷ்’ உபயோகிக்கலாம்.
TMHED3755	கூட ஈறுகளை அழுத்தமாக தேய்த்து விட வேண்டும். ஒரு சில நாட்களுக்கு இதை செய்தால் ஈறுகளில் வீக்கமும், வலியும் குறையும்.
TMHED3756	இப்பிரச்னைகள் அனைத்துக்கும் அதற்கான உரிய சிகிச்சை செய்யாதவரை வலி முழுமையாக நிற்காது.
TMHED3757	இவற்றை முதலுதவி போல செய்து விட்டு, பின் உரிய நேரத்தில் மருத்துவரிடம் சிகிச்சை செய்து கொள்ள வேண்டும்.
TMHED3758	என் தாய் வயது 57. அவருக்கு எலும்பு நோயான "ஆஸ்டியோபோரோசிஸ்’ உள்ளது. அதற்கு மாத்திரை எடுக்கிறார். இதனால் பல் சிகிச்சை செய்வதில் பிரச்னை வருமா?
TMHED3759	நாற்பது வயதுக்கு மேற்பட்டோருக்கு குறிப்பாக பெண்களுக்கு எலும்புகளில் பிரச்னை வருவது பொதுவானது. இதற்கு சத்தான சாப்பாடு அல்லது வைட்டமின் மாத்திரை ஆகியவற்றை சாப்பிடுவர்.
TMHED3760	ஆனால் ஒருசிலருக்கு "ஆஸ்டியோபோரோசிஸ்’ என்ற நோய் மூலம் எலும்புகள் மிக பலவீனமாகி விடும். இதனை ஒருவகை மாத்திரைகளைக் கொண்டு சரிசெய்வர்.
TMHED3761	இந்த குறிப்பிட்டவகை மாத்திரைகள் எலும்பு பலம்பெற உதவினாலும், பல் சிகிச்சையில் சில சிக்கல்களை உண்டாக்கும்.
TMHED3762	"இம்ப்ளான்ட்’ வைப்பது, பல் எடுப்பது போன்ற சிகிச்சைகளை செய்யும் போது இன்னும் கவனமாக இருக்க வேண்டும். இவர்களுக்கு எலும்பில் ஏற்படும் புண் ஆற மற்றவர்களைவிட அதிக நாட்களாகும்.
TMHED3763	சரியான இடைவெளியில் கண்காணித்து தகுந்த வழிகளை பின்பற்ற வேண்டும். இல்லையெனில் தாடை எலும்பில் புண் ஆறாமல் கிருமிகள் பெருகி எலும்பினை அரித்துவிடும்.
TMHED3764	இவர்களுக்கு ஈறுநோய் வருவதையும் நேரத்தில் சிகிச்சை செய்ய வேண்டும். ஈறில் இருந்து அதனை சுற்றியுள்ள எலும்புக்கு பரவிவிட்டால் சிகிச்சை செய்வது கடினமாகி விடும்.
TMHED3765	இந்நிலையில் உள்ளவர்களுக்கென பிரத்யேக சிகிச்சை முறைகள் உள்ளன.
TMHED3766	இதன் மூலம் இவர்களுக்கான சிகிச்சைகள் அனைத்தையும் சரியான முறையில் செய்யலாம். எலும்பு நோய்க்கு மாத்திரை சாப்பிடுவோர், கண்டிப்பாக ஆறு மாதங்களில் இருந்து ஆண்டுக்கு ஒரு முறை பற்களை சோதனை செய்ய வேண்டும்.
TMHED3767	இப்போதுள்ள பெரும்பாலான இளைஞர்கள் புகைப்பழக்கம், புகையிலை, போதை பழக்கம் தவறான உணவு முறையால் மனஅழுத்தம், உடல் உஷ்ணம், வாயுத்தொல்லை போன்றவற்றால் பாதிக்கப்பட்டு நரம்புத்தளர்ச்சி பாலியல் குறைபாடுகளுக்கு ஆளாகிறார்கள். கிராமவாசி, உழைப்பாளிகள் ஆகியோர் நிறைய குழந்தைகள் பெறுகிறார்கள்.
TMHED3768	ஆனால் நகரவாசிகள் பலர் குழந்தையின்மையால் பாதிக்கப்படுகிறார்கள். இதற்கு என்ன காரணம் என்பதை விளக்குகிறார் மகாலிங்கபுரம் ஆயுர்வேத சிகிச்சை நிபுணர் டாக்டர் மகேஸ்வரராவ்.
TMHED3769	புகைப்பழக்கமானது ரத்த குழாயில் அடைப்பு ஏற்பட்டு பாலியல் குறைபாடுகளை ஏற்படுத்துகிறது. மதுப்பழக்கத்தால் பாலுணர்வுகள் அதிகரிக்கும் என்ற தவறான எண்ணம் இளைஞர்களிடம் உள்ளது அது தவறு. மதுவால் வெறிதான் ஏற்படும்.
TMHED3770	மதுப்பழக்கத்தால் மூளைச் செயல்திறன் குறைவு, நரம்பு மண்டல பாதிப்புகள், தண்டுவடக் கோளாறுகள் போன்றவை ஏற்பட்டு நாளடைவில் ஆண்களுக்கு பாலியல் குறைபாடு உண்டாகும்.
TMHED3771	உடல் உஷ்ணத்திற்கும் பாலியல் செயல்பாடுகளுக்கும் சம்மந்தம் உண்டு. உடல் உஷ்ணம் பல கோளாறுகளை உண்டாகும்.
TMHED3772	தவறான உணவு பழக்கத்தால் ஏற்படும் வாய்வுத் தொல்லையால் உடல் உஷ்ணம் அதிகரிக்கும். உடல் சூடு அதிகம் உள்ளவர்களுக்கு பாலியல் உணர்வுகள் அதிகமாக இருக்கும்.
TMHED3773	அவர்களுக்கு ஆசை அதிகம் ஆனால் செயல்பாடுகள் பலவீனமாக இருக்கும். உடல் சூடு அதிகரிக்க காரணம் வாய்வுத் தொல்லை, வாய்வுத்தொல்லை அதிகரிக்க காரணம் அஜீரணம்.
TMHED3774	எனவே ஜீரணக்கோளாறுகளை சரி செய்து கொள்வது உடலின் ஒட்டு மொத்த ஆரோக்கியத்தை மேம்படுத்தும். பருவகால மாற்றங்களால் ஏற்படும் உஷ்ணம் வேறு வேறு, உடல் உஷ்ணத்தால் ஏற்படும் பாதிப்பு வேறு, சாதாரணமாகவே உடல் சூடு அதிகம் உள்ளவர்களுக்கு பாலியல் குறைபாடுகள் ஏற்படும். உடல் உஷ்ணம் அதிகரித்தால், சில விநாடிகளே உடலுறவில் ஈடுபடமுடியும்.
TMHED3775	இதைத்தான் ஆண்மைக்குறைவு என்கிறோம். விந்துவின் `பலமும்’ குறையும், விந்துவின் உயரணுக்களின் எண்ணிக்கை குறையும். வெளிவரும் விந்துவின் அளவு குறையாது. ஆனால் விந்து நீர்த்து விடும். இதனால் ஆண் மலட்டுத்தன்மை ஏற்படும்.
TMHED3776	பெண்களை பொருத்தவரை உடல் உஷ்ணம் மாதவிடாய் சூழற்சியை பாதிக்கிறது. உடலுறவில் ஆர்வம் குறையும். அதிக வெள்ளைபடுதல் ஏற்படும்.
TMHED3777	தளர்ச்சி, இடுப்பு வலி, முதுகுவலி இவை ஏற்படும். இந்த உடல் உஷ்ண பாதிப்புகள் குறித்து ஆயுர்வேத மருத்துவம் மூலம் ஆய்வுகள் மேற்கொள்ளப்பட்டது . நோயாளிகளில் பலருக்கு உடல் உஷ்ணம் குறைக்கும் மருந்துகளும், நோயாளிகளின் மருந்துடன் சேர்த்துக் கொடுக்கப்பட்டன, இதனால் பாலியல் குறைபாடுகளுக்கு நல்ல நிவாரணம் கிடைத்துள்ளது.
TMHED3778	நரம்பு தளர்ச்சி நோயாளிகளிடம் வித்தியாசமான உடல் மற்றும் செயல் இயக்கங்களை நாம் பார்க்க முடியும். படபடப்புடன் காணப்படுவார்கள். உள்ளுக்குள் தாழ்வு மனப்பான்மை இருக்கும்.
TMHED3779	அறிவியல் ஆய்வுகளின்படி பாலுணர்வில் ஏற்படும் சிக்கல்களும் அவை சார்ந்த அச்சங்கள், ஏமாற்றங்களுமே இதற்கு முக்கிய காரணங்களாக கருதப்படுகின்றன.
TMHED3780	இத்தகைய நோயாளிகள் பெரும்பாலோர் வெளிவாழ்க்கையில் அதிக திறமைசாலிகளாகத் தங்களை காட்டிக் கொள்வர். ஆனால், நிஜவாழ்க்கையில் கோழைகளாகவோ அல்லது அச்சம் நிறைந்தவர்களாகவோ காணப்படுவர்.
TMHED3781	பாலுணர்வு பற்றி இளம் வயதில் தெரிந்து கொள்ளும் தவறான போதனைகளும் அதற்குள் ஊறிப்போன எண்ணங்களும் இடைவிடாமல் தனக்குள் மையங்கொண்டு விடுவதால்தான் செய்வதெல்லாம் ஏதோ தவறானது என்றோ அல்லது தன்னால் முடியாது என்றோ ஓர் தாழ்வு மனப்பான்மையை ஏற்படுத்திவிடும் பாலியல் குறைபாடக்கு இது ஒரு முக்கிய காரணமாகும்.
TMHED3782	சிறுவயதில் தன் வாழ்க்கைப்பாதையில் ஏற்பட்ட கசப்பான அனுபவங்கள், வீடுகளில் ஏற்படும் சண்டைகள், பொற்றோர்கள், உடன் பிறந்தோர் ஒற்றுமையின்மை போன்ற பல்வேறு காரணங்கள் ஆழ்மனதை பாதித்துவிடுவதும் நரம்புத்தளர்ச்சிக்கான காரணமாகும்.
TMHED3783	கற்பனை உலகில் எப்போதும் சஞ்சரித்துக் கொண்டிருக்கும் இத்தகைய நோயாளிகள் தனக்கு சாதகமான சூழ்நிலை அமையாத பட்சத்தில் சிறு பிள்ளைத்தனமாக தாழ்ச்சியடைந்து விடுவதாலும், தன்னை அறியாமல் குழப்பமடைவதாலும், பல்வேறு பரபரப்புகளும்- படபடப்பும் ஏற்பட்டு சதா அச்சத்துடனும், அசதியுடனும் காணப்படுவர்.
TMHED3784	சிலருக்கு மயக்கமும் தோன்றிவிடும். திருமணமான புதுப்பெண்கள் பலருக்கு இந்நோய் பாதிப்பு ஏற்படும். பல்வேறு கற்பனைகளில் ஆழ்மனதை நிறைத்து அடியெடுத்து வைக்கும் புதுப்பெண்ணின் அடிமனதில் அதற்கு எதிரான அச்சங்களும் கற்பனைகளும் கொஞ்சம் கொஞ்சமாக தேவையற்ற குழப்பங்களை ஏற்படுத்துவதால் அவர்களுக்கும் இத்தகைய குறைபாடுகள் தோன்றுகின்றன.
TMHED3785	மேலும் உளவியல் பாதிப்பும் நரம்பு தளர்ச்சிக்கு காரணம். ஒரு சிலருக்கு மட்டுமே உண்மையான பாதிப்புகள் இருக்கின்றன.
TMHED3786	இவர்கள் எந்த மருந்து சாப்பிட்டாலும் பயம் காரணமாக குணமாவதில்லை. கவுன்சிலிங் மூலம்தான் இவர்களை குணப்படுத்த முடியும். நரம்பு தளர்ச்சிக்கு தவறான உணவு பழக்கமும் முக்கிய பங்கு வகிக்கிறது.
TMHED3787	காரம், புளிப்பு முதலியவற்றை உணவில் மிக அதிக அளவு சேர்த்துக் கொள்ளுவது, இரவில் தேவைக்கு அதிகமாக உணவு உட்கொள்ளுதல் போன்றவை காரணம். மனதில் அமைதி இன்மை, விஷக்காய்ச்சல் அல்லது அம்மை போன்ற கொடி நோய்களால் பாதிக்கப்பட்டு பக்க விளைவுகள் ஏற்பட்டு நரம்பு தளர்ச்சி ஏற்படலாம்.
TMHED3788	இதை மருத்துவ ரீதியாக சரி செய்ய முடியும். இது ஒரு குறைபாடுதான். நோய் அல்ல, ஆகவே இதனை எளிய மூலிகை மருந்துகள் மூலம் சரி செய்ய முடியும். நரம்புத் தளர்ச்சியால் பாதிக்கப்பட்டவர்கள் மனதில் நல்ல எண்ணங்களை வளர்த்துக் கொள்ள வேண்டும். முதலில் நரம்புத் தளர்ச்சியினால் தனது வாழ்வே இருளாகிவிட்டது என்ற தவறாகப் புலம்பக்கூடாது.
TMHED3789	குடிப்பழக்கம் இருந்தால் அதனை கைவிட வேண்டும். இவர்கள் வெந்நீரில் குளியல் செய்யலாம். ஒரே வேலை வேலை எனறு இருக்காமல் குடும்பத்தாருடன் ஒய்வு எடுத்துக் கொள்ள வேண்டும்.
TMHED3790	மனதை வேலைகளில் இருந்து விலக்கி வைத்து குடும்பம், மனைவி, மக்கள் என்று ஈடுபடுத்தவும் வேண்டும். இவ்வாறு செய்து வந்தால் மனதளவிலான நரம்புத்தளர்ச்சி நீங்கி புத்துணர்வு பெறலாம்.
TMHED3791	ஆரோக்கியமான உணவு பழக்க வழக்கங்கள், உடற்பயிற்சி, யோகா போன்றவற்றின் மூலம் இந்த குறையை போக்க முடியும். தவறான சிகிச்சைகள், லேகியங்கள் ஆகியவை பிரச்சினைகளைத்தான் ஏற்படுத்தும்.
TMHED3792	நரம்பு தளர்ச்சி, பாலியல் குறைபாடை போக்க இயற்கையான மூலிகைகளை கொண்டு ஆயுர்வேத முறையில் சிகிச்சை பெற்றால் புரண குணம் அடையலாம்.
TMHED3793	ஆயுர்வேத சிகிச்சைக்கு பத்தியம் இல்லை. பக்க விளைவுகள் கிடையாது. ஒவ்வொருவரின் உடல் தன்மை, நோய் பாதிப்பு குறித்து முழு ஆய்வு செய்த பின்பே சிகிச்சை எடுத்துக் கொள்ள வேண்டும்.
TMHED3794	இதன் மூலம் நரம்பு தளர்ச்சி பாலியல் குறைபாடுகளை முற்றிலும் களையலாம் என்கிறார் மகாலிங்கபுரம் அப்பல்லோ ஆயுர்வேத மைய நிபுணர் டாக்டர் மகேஸ்வரராவ்.
TMHED3795	ஜாதிக்காய் : பண்டைய காலம் தொட்டு ஜாதிக்காயின் பயன்பாடு இந்தியாவில் இருந்து வந்துள்ளது. இது மன்னர்கள் காலத்தில் வயாகராவாக பயன்படுத்தப்பட்டுள்ளது. இது உடலில் ஒருவித போதையை ஏற்படுத்தி பாலுணர்வை தூண்டுகிறது.
TMHED3796	ஜாதிக்காயை ஊறுகாய் போலவோ, சூரணமாகவோ செய்து சாப்பிடலாம். ஜாதிக்காய் மன அழுத்தத்தை போக்கும், ஜாதிக்காயை லேசான சூட்டில் நெய்யில் வறுத்து இடித்து பொடியாக்கி வைத்து காலை மாலை பசும்பாலில் 4 கிராம் சூரணத்தை காய்ச்சி குடிக்கலாம். இது நரம்புத்தளர்ச்சியை போக்கும்.
TMHED3797	மாதுளம் பூ : மாதுளம் பழத்தில் எண்ணற்ற சத்துக்கள் இருக்கின்றன என்பது அனைவருக்கும் தெரியும் ஆனால் மாதுளம் பூக்களும் பலவித நோய்களுக்கு மருந்தாக விளங்குகிறது.சளி, இருமல்,மூச்சிரைப்பு உள்ளிட்ட நோய்களுக்கு எளிய மருந்தாக உள்ளது.
TMHED3798	தினமும் காலையில் நான்கு மாதுளம் பூக்களை மென்று தின்று பால் குடித்து வர ரத்தம் சுத்தமடையும். மாதுளம் பூவை பசும் பாலில் வேகவைத்து சிறிது தேன் கலந்து அருந்தினால் நரம்புகள் வலிமை பெறும். நரம்புத்தளர்ச்சி நீங்கும். தாதுபலம் பெறும்.
TMHED3799	மாதுளம் பூச்சாறு 300 கிராம், பசுநெய் 200 கிராம் சேர்த்து அடுப்பில் காய்ச்சவும். பின் இறக்கி ஆறியபின் அகலமான வாய் உள்ள பாட்டிலில் எடுத்து வைக்கவும். வேளைக்கு ஒரு ஸ்பூன் எடுத்து காலை, மாலை தொடர்ந்து நாற்பது நாள் சாப்பிட்டு வந்தால் உடல் வலிமை பெறும்.
TMHED3800	மாதுளம் பூக்களைச் சேகரித்து வெயிலில் காயவைத்து, வேலம் பிசின் 30 கிராம் எடுத்து வெயிலில் காயவைத்து இரண்டையும் உரலில் போட்டு இடித்து மாவு சல்லடையில் சலித்து வாயகன்ற கண்ணாடி பாட்டிலில் போட்டு பத்திரப்படுத்தவும். காலை, மாலை ஒரு தேக்கரண்டியளவு தூளுடன் அதே அளவு தேன் சேர்த்து சாப்பிட்டு வந்தால் ரத்த மூலம் குணமாகும்.
TMHED3801	ஐந்து மாதுளம் பூக்களை அம்மியில் வைத்து மைய அரைத்து அரை டம்ளர் எருமைத் தயிரில் கலந்து காலை ஒருவேளை மட்டும் தொடர்ந்து ஐந்து நாட்கள் குடித்து வர சீத பேதி குணமடையும்.
TMHED3802	முருங்கையின் மகத்துவம் : பாலியல் குறைபாடு தொடர்பான மருத்துவத்தில் முருங்கை முக்கிய பங்கு வகிக்கிறது.
TMHED3803	முருங்கைப்பூவின் பொடியை தேனில் கலந்து 48 நாட்கள் சாப்பிட்டு வந்தால் ஆண்மை பெருகும்.
TMHED3804	முருங்கை பூ சிறுநீர்ப் போக்கிகளை தூண்டு பவை, பித்த நீர் சுரப்பினை அதிகரிக்கும். முற்றிய முருங்கை விதைகளை எடுத்து காய வைத்து லேசாக நெய்யில் வதக்கி பொடியாக்கி பாலில் கலந்து சாப்பிட்டு வந்தால் ஆண்மை பெருகும். நரம்புகள் பலப்படும். உடல் வலுப்பெறும் உடல் சூடு தணியும்.
TMHED3805	இதை இயற்கையின் வயாகரா என்று கூறலாம். முருங்கை கீரை, முருங்கை பூ இரண்டையும் சம அளவில் சேர்த்து சிறு சிறு துண்டுகளாக வெட்டி, வதக்கி, பொரித்து, அதில் வேர்கடலையை வறுத்துப் பொடி செய்து தூவி உணவுடன் சேர்த்து சாப்பிட்டால் ஆண்மை தன்மை அதிரிக்கும். கீரையும், பூவையும் சமஅளவில் சேர்த்து, வேகவைத்து கடைந்து குழம்பாகவும் உபயோகிக்கலாம்.
TMHED3806	காது, மூக்கு, தொண்டையில் ஏற்படும் பாதிப்பு குறித்து வாசகர்களின் கேள்விக்கு கோவை கே.எம்.சி.எச். மருத்துவமனை அறுவை சிகிச்சை நிபுணர் டி.வி.ரமணிகாந்த் பதிலளிக்கிறார்.
TMHED3807	நான் தனியார் கல்லூரியில் இரண்டாம் ஆண்டு படித்து வருகிறேன், நான் மூச்சு விடும் போது ஒரு விதமான விசில் சப்தம் வருகிறது.
TMHED3808	இதனால் வகுப்பறையில் மாணவர்களின் கேலிக்கு ஆளாகிவிடுகிறேன். இதை சரிசெய்ய முடியுமா?
TMHED3809	பதில்: மூக்கு முதல் குரல் நாண் வரை அடைப்போ அல்லது குறுகலாவோ இருந்தால் சில விதமான சப்தங்கள் வரலாம்.
TMHED3810	எந்த பகுதியில் அடைப்பு உள்ளது என்பதனை பொறுத்து தான் தெளிவாக கூறமுடியும். இதற்காக பயப்படவேண்டிய அவசியம் இல்லை இதனை எளிதாக சரி செய்ய இயலும்.
TMHED3811	நீங்கள் குறிப்பிட்டுள்ள மூன்று காரணங்களாலும் காது கேளாமை, கேட்டலில் குறைபாடு உள்ளிட்ட பாதிப்புகள் ஏற்படுகிறது.
TMHED3812	பாதிப்புகளின் அளவை பொறுத்து அறுவை சிகிச்சை மூலமாகவோ அல்லது செயற்கை காது கேட்கும் கருவியை பொருத்தியும் இதனை சரிசெய்யலாம்.
TMHED3813	சைனஸ் தொல்லையால் பாதிக்கப்பட்டவர்களுக்கு பெஸ் என்ற சிகிச்சை பரிந்துரைக்கப்படுகிறது.
TMHED3814	காதில் நோய் தொற்று ஏற்பட்டு பாதிக்கப்பட்டவர்களுக்கு இந்த சிகிச்சை செய்யப்படுகிறது.
TMHED3815	மருந்துகள் மூலம் பலன் இல்லாவிடில் சி.டி ஸ்கேன் எடுக்கப்பட்டு பாதிப்பை பொறுத்து செய்யப்படுகிறது.
TMHED3816	காதில் எதனால் சீழ் வடிகிறது? இதனை எவ்வாறு சரி செய்யவேண்டும்? காதில் சீழ் வடிவதற்கான காரணத்தை கண்டறிந்து தான் முறையான சிகிச்சை மேற்கொள்ளவேண்டும். இது ஆரம்ப கட்டத்தில் இருப்பின் மருந்து மாத்திரைகளால் குணப்படுத்த இயலும். காதில் சீழ் வடிதலுக்கு மருத்துவர்கள் பரிந்துரைக்கும் நாட்கள் வரை மருந்துகளை உட்கொள்ளவேண்டும்.
TMHED3817	மூக்கு தண்டு வடபாதிப்பு, சைனஸ் தொல்லை, டான்சில்ஸ், அண்ண சதைப் பிரச்னை போன்ற தொல்லைகளும் உடனிருந்து காதில் சீழ் வடிவது நெடுநாளாக இருந்தால் மிகவும் கவனத்துடன் செயல்படவேண்டும்.
TMHED3818	ஒரு சிலருக்கு காதில் இருக்கும் சவ்வு கிழிந்து கூட சீழ் வரலாம். இவர்களுக்கு அதற்கான அறுவை சிகிச்சை மேற்கொள்ளவேண்டும்.
TMHED3819	காதுகளை நாமாக சுத்தம் செய்யக்கூடாது என்று கூறுகின்றனரே சரியா? வேக்ஸ் எனப்படும் திரவப்பொருள் பொதுவாக அனைவரின் காதுகளிலும் இருக்கும். இது காற்றில் உள்ள வாயுக்களினால் ஒரு சிலருக்கு திடப்பொருளாக மாறி கருப்பு அல்லது பழுப்பு நிறத்தில் தங்கி விடுகிறது.
TMHED3820	குளிக்கும் போது இயல்பாகவே வெளிவந்து விடுகிறது. ஒரு சிலருக்கு இது வெளிவராமல் கட்டி போன்று ஆகிவிடுகிறது.
TMHED3821	இவர்கள் மட்டும் மருத்துவர்களை அணுகி சுத்தம் செய்து கொள்ளவேண்டும். இதனை தாமாக சுத்தம் செய்வது காதுகளின் உட்பகுதிகளில் பாதிப்புகளை ஏற்படுத்தி விடுகிறது. காதுகளில் சோப்பு தண்ணீர், உடலில் தேய்த்துக்குளிக்கும் மாவு போன்றவை போகாமல் பார்த்துக்கொள்ளவேண்டும்.
TMHED3822	மூக்கடைப்பிற்காக பயன்படுத்தப்படும் ஸ்பிரேவின் காரணமாக புற்றுநோய் ஏற்படுமா?
TMHED3823	பதில்: இல்லை, அதன் காரணமாக புற்றுநோய் வருவதற்கு வாய்ப்புஇல்லை. பொதுவாக ஸ்பிரே இரண்டு வகைகளில் உள்ளது. ஸ்டிராய்டு, அலர்ஜி, சதை வளர்ச்சி போன்றவற்றுக்காக பயன்படுத்தப்படும் ஸ்பிரே வகைகள், மற்றொன்று சளிக்காக பயன்படுத்துவது.
TMHED3824	முதல் வகையை மருத்துவரின் பரிந்துரையின் பேரில் தொடர்ந்து பயன்படுத்தலாம். இரண்டாம் வகையை ஒரு குறிப்பிட்ட நாள் வரை மட்டுமே பயன்படுத்தவேண்டும் அல்லது அதற்கு அடிமையாகிவிடுவோம்.
TMHED3825	அதை தவிர புற்றுநோய் என்பது மூக்கு பொடி பயன்படுத்துவதால் வரலாம்.
TMHED3826	கர்ப்ப காலத்தின் போது காது, மூக்கு, தொண்டை, ஆகிய பகுதிகளில் பிரச்னை ஏற்பட்டால் அதற்கான மருந்துகளை உட்கொள்ளக்கூடாது என்று கூறுகின்றனரே ஏன்?
TMHED3827	காது, மூக்கு, தொண்டை மட்டும் அல்ல கர்ப்ப காலங்களில் எவ்வித மருந்துகளையும் உண்பதை தவிர்க்கவேண்டும்.
TMHED3828	மருந்து எடுக்கும் போது அது நேரடியாக கருவில் உள்ள கருவை பாதிக்கும். மருந்துவரின் ஆலோசனையின் பேரில் மருந்துகளை எடுத்துக்கொள்ளலாம்.
TMHED3829	நான் சொந்தமாக தொழில் செய்கிறேன். என் தொழில் காரணமாக அதிகபட்ச நேரம் நான் செல்போன் பயன்படுத்தவேண்டிய சூழல் உள்ளது. இயர் போன் மூலம் பேசினால் பாதிப்புகளை தவிர்க்க முடியுமா?
TMHED3830	செல்போன் பயன்பாட்டின் மூலம் இதுபோன்ற பாதிப்பு வரும் என்பதை உறுதியாக கூற இயலாது. இது பற்றிய ஆய்வு எதுவும் இன்னும் முழுமையடையவில்லை.ஆனால், அதிக நேரம் செல்போனில் பேசுவது கட்டாயம் கேட்கும் தன்மையை குறைத்து பாதிப்புகளை ஏற்படுத்திவிடும்.
TMHED3831	சிறிது இடைவெளி விட்டு பேசுங்கள். இதில் இயர் போனை அதிகம் பயன்படுத்துவதை தவிர்த்துவிடுங்கள். அப்படியே பயன்படுத்தினாலும் ஒலி அளவை குறைத்து வைத்துக்கொள்வது பாதிப்புகளை குறைக்கும்.
TMHED3832	மனித உடலில் அமைந்திருக்கும் உறுப்புகளில் மிகவும் மென்மையானவை, முக்கியமானவை கண்கள்.
TMHED3833	உடலில் எங்கு வலி ஏற்பட்டாலும் கண்கள் அழுவதுபோல், உடலில் ஏற்படும் பல்வேறு நோய்களும் கண்களை பாதிக்கவே செய்கின்றன.
TMHED3834	அதனால் கண்களை மிக கவனமாக பாதுகாக்கவேண்டும், பராமரிக்கவும் வேண்டும்.
TMHED3835	பொதுவாக கண்களில் ஏற்படும் நோய்கள் என்னென்ன? பல்வேறு விதமான சூழ்நிலைகளில், பல்வேறு விதமான நோய்கள் கண்களில் ஏற்படுகின்றன.
TMHED3836	கண்கள் திறக்கும்போது சாதாரணமாக தூசு விழுந்துவிடும். அதனால் அலர்ஜி ஏற்பட்டால் அதுகூட ஒரு நோயாக மாறிவிடும்.
TMHED3837	உடலில் சர்க்கரை நோய் ஏற்படுத்தும் தாக்கமும், கண்நீர் அழுத்தமும், பார்வைக் குறைபாடும் கண் நோய்கள்தான். கண்களுக்கு எந்த பாதிப்பும் ஏற்படாமல் பார்த்துக் கொள்ளவேண்டும்.
TMHED3838	அதை மீறி ஏதாவது நோய் தாக்கிவிட்டாலும் அதை ஆரம்ப கட்டத்திலேயே கண்டறிந்து தகுந்த சிகிச்சையை பெற வேண்டும்.
TMHED3839	கண்களில் ஏற்பட்டிருக்கும் பாதிப்பை பரிசோதனைகள் மூலம் கண்டறிந்து விடலாம். வழக்கமான பரிசோதனையின்போது கண்ணின் பார்வை சக்தி, நீர் அழுத்தம், விழித் திரை நரம்பு, கருவிழி, கருவிழியில் உள்ள பாப்பா லென்ஸ் போன்றவைகளை எல்லாம் கண் மருத்துவர் பரிசோதிப்பார்.
TMHED3840	அப்போது ஏதேனும் நோய் அறிகுறி தென்பட்டால் அதற்கான விசேஷ பரிசோதனைகள் தேவைப்படும். அதற்காக நவீன கருவிகள் நிறைய உள்ளன.
TMHED3841	அதுபோல் விரைவாக இயல்பு நிலைக்கு திரும்பவைக்கும் நவீன சிகிச்சைகளும் இருக்கின்றன. உடலில் ஏற்படும் எந்தெந்த நோய்கள் கண்களை பாதிக்கும் என்று உங்களுக்கு தெரியுமா?
TMHED3842	உயர் ரத்த அழுத்தம், காசநோய் போன்றவைகள் எல்லாம் கண்களை பாதிக்கலாம். குறிப்பிட்டு சொல்லவேண்டும் என்றால் சர்க்கரை நோய் கண்களை பலவிதங்களில் பாதிக்கக்கூடும்.
TMHED3843	கண்கட்டி தோன்றலாம். அலர்ஜி அதிகமாகலாம். இளம் வயதிலே கண் புரை உருவாகலாம். தகுந்த சிகிச்சை எடுத்துக்கொண்டால் இவை கண்களை நிரந்தரமாக பாதிக்காது.
TMHED3844	ஆனால் சர்க்கரை நோய் கண்களின் விழித்திரையை பாதிக்காதிருக்கவேண்டும். விழித்திரை பாதிக்கும்போது கண்களில் வலி, எரிச்சல் போன்ற எந்த அறிகுறியும் தென்படாது.
TMHED3845	ஆனால் பார்வை சிறிது சிறிதாக குறையும். பார்வை பெருமளவு பாதிக்கப்பட்ட பின்பே நோயாளியால் அறிந்துகொள்ள முடியும்.
TMHED3846	அப்போது பார்வை இழப்பை கட்டுப்படுத்தத்தான் முடியுமே தவிர, இழந்த பார்வை சக்தியை மேலும் அதிகரிக்க முடியாது. சர்க்கரை நோயாளி தொடர்ந்து கண்களை பரிசோதித்து வந்தால், ஆரம்பகட்டத்திலே பாதிப்பை கண்டறிந்து விடலாம்.
TMHED3847	சர்க்கரை நோயால் பாதிக்கப்பட்டவர்களில் பத்தில் ஒருவருக்கு கண் விழித்திரை பாதிப்பு ஏற்படும் சூழ்நிலை உள்ளது.
TMHED3848	சாதாரண பரிசோதனையின்போதே கண்மருத்துவர்களால் விழித்திரை பாதிப்பை கண்டறிய முடியும். எந்த அளவுக்கு பாதிப்பு ஏற்பட்டிருக்கிறது என்பதை கண்டறிய நவீன பரிசோதனைகள் தேவைப்படும்.
TMHED3849	“சர்க்கரை நோயை கட்டுக்குள் கொண்டு வந்துவிட்டால் அந்த நோயால் கண்களில் ஏற்பட்டிருக்கும் பாதிப்புகள் நீங்கிவிடுமா?” என்ற கேள்வி பெரும்பாலானவர்களால் எழுப்பப்படுகிறது.
TMHED3850	சர்க்கரை நோயை கட்டுக்குள் கொண்டுவந்துவிட்டாலும், கண்பாதிப்பிற்கான தகுந்த சிகிச்சையை மேற்கொண்டால் மட்டுமே பார்வையை தக்க வைத்துக்கொள்ள முடியும். சர்க்கரை நோயை கட்டுக்குள் வைத்துக் கொள்வது பொதுவாக உடல் நலத்திற்கு ஏற்றது.
TMHED3851	சர்க்கரை நோய் ஒருவருக்கு எப்போது உருவாகி இருக்கிறதோ, அப்போதிருந்து ஐந்தாண்டுகளில் கண் விழித்திரை பாதிப்பு தோன்றலாம்.
TMHED3852	அதனால் சர்க்கரை நோயாளிகள் எத்தனை வயதாக இருந்தாலும் வருடத்திற்கு ஒருமுறை கண் பரிசோதனை செய்வதை வழக்கமாக்கிக்கொள்ள வேண்டும்.
TMHED3853	விழித்திரை பாதிப்பு கொண்ட நோயாளிகளுக்கும் நவீன சிகிச்சைகள் தற்போது நடைமுறையில் உள்ளன.
TMHED3854	சரியான தருணத்தில் முறையான சிகிச்சை பெறாவிட்டால் படிப்படியாக பார்வையை இழக்கும் சூழ்நிலை உருவாகி “சிறு வயதிலே கண்களை பரிசோதித்து கண்ணாடி அணிந்திருப்பவர்கள், காலம் முழுக்க கண்ணாடி அணிந்துதான் ஆக வேண்டுமா?” என்ற கேள்வி பலராலும் எழுப்பப்படுகிறது.
TMHED3855	காலம் முழுக்க கண்ணாடியை அணியவேண்டும் என்ற நிலையை நவீன மருத்துவ உலகம் மாற்றிவிட்டது. நவீன லேசர் சிகிச்சைகள் அதற்கு உதவுகின்றன.
TMHED3856	பாதுகாப்பான அந்த சிகிச்சையை மேற்கொண்டால், கண்ணாடி அணிய வேண்டிய தேவை தொடர்ச்சியாக கம்ப்யூட்டரில் வேலை பார்ப்பவர்களுக்கு பெரும்பாலும் கண்பாதிப்பு ஏற்படுகிறது.
TMHED3857	அவர்களுக்கு அநேகமாக “டிரை ஐ” எனப்படும் “கண்ணீர் குறைபாடு” தோன்றும். இதனால் கண்களில் எரிச்சல், வலி தோன்றும்.
TMHED3858	அந்த அவஸ்தையை போக்க வேலை நேரத்தில் போட்டுக்கொள்ள “லூப்ரி கன்ட் ஐ டிராப்ஸ்” உள்ளது. அனைவருமே கண்களின் ஆரோக்கியத்தில் அதிக அக்கறைகொள்ள வேண்டும்.
TMHED3859	சத்துணவும் அதற்கு அவசியமாகிறது. குறிப்பாக கீரை வகைகளை உணவில் அன்றாடம் சேர்த்துக் கொள்ள வேண்டும்.
TMHED3860	முருங்கை கீரை மிக நல்லது. பப்பாளி பழம், கேரட் போன்றவைகளும் கண்களின் ஆரோக்கியத்திற்கு துணைபுரியும்.
TMHED3861	"இருதயம்” என்பது ஒரு காரணப்பெயர். "இருதடம்” என்பது மருவி "இருதயம்” என்றாகிவிட்டது. தடம் என்பதற்கு வழி அல்லது பாதை என்று பொருள்.
TMHED3862	இருதயத்திலும் இரண்டு பாதைகள் உள்ளன. ஒன்று நல்ல ரத்தம் செல்லுகின்ற வழி-தடம். மற்றொன்று சுத்தகரிக்கப்பட வேண்டிய அசுத்த ரத்தம் பாயும் வழி. இருதயம் நான்கு அறைகளை கொண்டது.
TMHED3863	இந்த நான்கு அறைகள் வலது புறம் இரண்டு (ஒன்று மேலே மற்றொன்று கீழே). இடது புறம் இரண்டு. அதே போல் ஒன்று மேலே மற்றொன்று கீழே. வலது புறத்தையும், இடது புறத்தையும் பிரிக்க தடுப்பு சுவர் போன்ற அமைப்பு உண்டு.
TMHED3864	வலது புறம் முழுவதும் சுத்திகரிக்கப்பட வேண்டிய கரிமலவாயு அதிகமுள்ள அசுத்த ரத்தம் இருக்கும். இடது புறம் முழுவதும் சுத்திகரிக்கப்பட்ட பிராணவாயு அதிகமுள்ள நல்ல ரத்தம் இருக்கும்.
TMHED3865	உட லில் உள்ள கெட்ட ரத்தம் வலது புறத்தில் மேலே அமைந்துள்ள "வலது ஏட்ரியம்” என்ற இடத்திற்கு வரும்.
TMHED3866	அங்கிருந்து கீழே உள்ள "வலது வெண்டிரிக்கிளு”க்கு ரத்தம் செல்லும். கீழே சென்ற ரத்தம் மேலே வருவதை தவிர்க்க மூன்று இதழ் களை கொண்ட வால்வு ஒன்று உண்டு. இதற்கு "ட்ரை கஸ்பிட்” வால்வு என்று பெயர்.
TMHED3867	கீழே வலது வெண்டிரிக்கிளுக்கு சென்ற அசுத்த ரத்தம், பம்ப் செய்யப்பட்டு நுரையீர லுக்கு சென்று அங்கு பிராண வாயு பரிமாற்றம் ஆன பின்னர் நல்ல, சுத்தமான ரத்தமாக இடது பக்கம் மேலே உள்ள "இடது ஏட்ரியம்” என்ற பகுதிக்கு வருகிறது.
TMHED3868	அசுத்த ரத்தத்தில் கரிமலவாயு அதிகம் இருப்பதால் அதன் நிறம் கருஞ்சிவப்பாக இருக்கும். சுத்தமான ரத்தம் நல்ல சிகப்பு நிறத்தில் இருக்கும்.
TMHED3869	இடது ஏட்ரியத்தில் உள்ள சுத்தமான ரத்தம் மேலிருந்து கீழே, உள்ள "இடது வெண்டிரிக்கிளுக்கு” செல்கிறது. கீழிருந்து, ரத்தம் மேலே போகாதவாறு தடுப்பதற்கு இரண்டு இதழ்கள் கொண்ட வால்வு உண்டு, இதை "பை-கஸ்பிட்” என்று அழைக்கி றோம்.
TMHED3870	வலது வெண்டிரிக்கிளிலிருந்து ரத்தம் நுரையீரல் வரைதான் செல்லவேண்டும், அதற்கு குறைந்த அளவு அழுத்தம் போதும். ஆகையால் அதன் சுவர்கள் மெல்லியதாக இருக்கும்.
TMHED3871	ஆனால் இடது வெண்டிரிக்கிளிலிருந்து நல்ல ரத்தம் உடம்பில் உள்ள, அனைத்து பாகங் களுக்கும் செல்லவேண்டும். ஆகையால் அதிக அழுத்தம் வேண்டும், அதனால் இடது வெண்டிரிக்கிளின் சுவர்கள் தடிமனாக இருக்கும்.
TMHED3872	குழந்தைகளுக்கு இருதய நோய் பிறவியிலே இருக்கலாம். பிறந்த பின்னரும் வரலாம். அந்த அடிப்படையில் குழந்தைகளுக்கு வரும் இருதய நோயை இரண்டாக பிரிக்கலாம்.
TMHED3873	ஒன்று: உடம்பு "நீலம்பாரிக்கும்” நோய். இதை "சயனாடிக்” என்று கூறுவர். மற்றொன்று: நீலம் பாரிக்காத அதாவது "ஏ-சயனாடிக்” நோய். சயனாடிக் வியாதிகளில் அசுத்த ரத்தம், நல்ல ரத்தத்தோடு கலந்து விடுகிறது, இதனால் உடலில் நீல நிறம் பாய்கிறது.
TMHED3874	குழந்தைகளுக்கு பிறவியிலேயே வரும் இருதய நோய்களைப் பற்றி முதலில் பார்ப்போம்.
TMHED3875	இருதயம் வலது, இடதாக பிரிக்கப்படுகிறது என்று பார்த்தோம் அல்லவா. அந்த தடுப்பு சுவர் முழுவதுமாக மூடாமல் சிறிய இடைவெளி, துவாரம் போன்று இருக்கும்.
TMHED3876	இதைத்தான் "இருதயத்தில் ஓட்டை” என்று கூறுவார்கள். இருதயத்தின் மேல் பகுதியான இரண்டு ஏட்ரியத்தின் நடுவே இந்த துவாரம் இருந்தால் இதை "ஏ.எஸ்.டி” என்றும், கீழே உள்ள இரண்டு வெண்டிரிக்கிளின் இடையே உள்ள தடுப்பு சுவரில் இந்த துவாரம் இருந்தால் அதை "வி.எஸ்.டி” என்றும் கூறுகிறார்கள்.
TMHED3877	இருதயம் துடிக்கும் பொழுது சுருங்கி, விரிவடையும். சுருங்கும் பொழுது அழுத்தம் அதிகமாக உள்ள இடது புறத்திலிருந்து, தடுப்பு சுவரில் உள்ள துவாரம் (இடைவெளி) வழியாக நல்ல ரத்தம் கசிந்து, கெட்ட ரத்தத்தில் போய் கலந்து விடும்.
TMHED3878	இது மறுபடியும் நுரையீரலுக்குச் சென்று சுத்திகரிக்கப்பட்டு விடும். நாளாக, நாளாக ரத்தத்தின் அளவு கூடுதலாக ஆவதால், வலது ஏட்ரியம், வெண்டிரிக்கிள் ஆகியவற்றின் சுவர்களில் சுருங்கி விரியும், இலாஸ்டிக் தன்மை சிறிது சிறிதாக குறைந்து, அதனுடைய அளவு பெரியதாகி விடும்.
TMHED3879	இதனால் நுரையீரலுக்கு ரத்தம் சரியாக போகாது. அதனால் குழந்தைகள் சிறிது ஓடி, ஆடி விளையாடினாலும் மூச்சு வாங்கும்
TMHED3880	ஏதாவது ஒரு காரணத்தால் வலது புறம் உள்ள அசுத்த ரத்தம், இடது புறத்திலுள்ள நல்ல ரத்தத்தில் கலந்து விட்டால் உடல் முழுவதும் சுத்தம் செய்யப்படாத ரத்தம் பரவி நாக்கின் நுனி, உதடுகள் விரல் நகங்களின் கீழே, கரு நீலமாக மாறும். இதற்கு "சயனாடிக்” வியாதி என்று கூறுவர்.
TMHED3881	இந்த குழந்தைகள் சிறிது அழுதாலும், நடந்தாலும் உடனே உடலில் மேலே சொன்ன இடங்கள் நீல நிறமாக மாறிவிடும், மூச்சு திணறல் ஏற்படும்.
TMHED3882	குழந்தைகளுக்கு பொதுவாக காணப்படும் மற்றொரு வியாதி "எம்.வி.பி.எஸ்” எனப் படுகிறது. அதாவது இடது புறம் உள்ள இரண்டு இதழ்களை கொண்ட மைட்ரல் வால்வு களில் ஏதேனும் ஒரு இதழோ அல்லது இரண்டு இதழ்களுமோ, நீளம் அதிகமாக இருக்கும்.
TMHED3883	இதனால் சரியாக மூடாமல், சற்று உள்நோக்கி மடங்கிவிடும். இதனால் நெஞ் சில் படபடப்பு, மயக்கம், பயம் போன்றவை தோன்றும்.
TMHED3884	இது ஆசியாவில், அதிலும் இந்தியா வில் அதிகம் காணப்படும் வியாதி. பிறவியிலே குழந்தைகளுக்கு இது போன்ற பல வியாதிகள் இருக்கும்.
TMHED3885	சில நோய்கள் பிறந்த பிறகு தொத்து வியாதிகளினாலோ அல்லது மற்ற காரணங்களி னாலோ வருகின்றன. குழந்தை பிறக்கும் பொழுது, தாய்க்கு பால்வினை நோய் இருப்பின் மைட்ரல் வால்வு சுருங்கிப்போய்விடும்.
TMHED3886	அல்லது மரபு அணுக்களின் மாறுதலினால் மூட்டு வாதம்- ருமாட்டிக் ஜுரம் வந்தால் அது இருதயத்தை மிகவும் பாதிக்கும்.
TMHED3887	பொதுவாக சில குழந்தைகளுக்கு அடிக்கடி ஜுரம் வரும். முட்டி வீங்கும், கை கால்களில் வலி என்று கூறும். சாதாரண ஜுரம் என்று நினைத்து அலட்சியமாக இருக்கக்கூடாது.
TMHED3888	குழந்தை ஓடி ஆடி விளையாடுவதால் கால்வலி என நினைத்து அலட்சியமாக இருக்கக்கூடாது. உடனே மருத்துவரிடம் சென்று ரத்தப் பரிசோதனை செய்து ருமாட்டிஸம் இருக்கா இல்லையா என்பதை தீர்மானித்து, அப்படி இருந்தால் அதற்கான மருந்து மாத்திரைகளை தந்தால் இருதயத்தை காப்பாற்றலாம்.
TMHED3889	விளம்பரங்களின் கவர்ச்சியில் மயங்கி, கொழுப்பு அதிகமாக உள்ள தின்பண்டங்களையும், பாஸ்தா, பீசா, பர்கர், சிப்ஸ் போன்ற நொறுக்குத்தீனிகளை தினமும் அதிகமாக சாப்பிடுவ தாலும், உட்கார்ந்த இடத்திலேயே கணினியில் வீடியோ கேம்ஸ் ஆடுவதாலோ, உடல் எடை கூடுகின்றது.
TMHED3890	இதனால் பல இருதய நோய்கள் எளிதில் சின்ன வயதிலேயே வருகின்றன. சில குழந்தைகள் அசுத்தமான கலப்படமுள்ள, ஐஸ் மற்றும் ஐஸ் கட்டிகளை சாப்பிடு கின்றனர்.
TMHED3891	இதனால் தொண்டையில் உள்ள டான்சில்களில் கிருமிகள் தாக்கி, டான்சில் சீழ் பிடித்து, ஜுரம் வரும். இப்படிவரும் சில கிருமிகள் இருதயத்தையும் தாக்கும்.
TMHED3892	இந்த நோய்களுக்கான பொதுவான அறிகுறிகள் : மூச்சு திணறல், குறைவான உணவு உட்கொள்ளுதல், அதிகமாக வியர்த்தல், உடல் எடை மிகவும் கூடுதலாக இருத்தல், உடல் எடை அதிகரிக்காமல் இருத்தல், உடல் நீல நிறமாக மாறுதல், நடுக்கம், நெஞ்சில் பட படப்பு ஏற்படுதல், நினைவு இழந்து போகுதல், அடிக்கடி, இருமல், ஜுரம் வருதல், முட்டி வீங்கி, ஜுரம் வருதல்.
TMHED3893	ஆரம்ப நாட்களிலேயே, அறிகுறிகளை அறிந்தால் சிகிச்சை பெற்று சரி செய்திடலாம்.
TMHED3894	குழந்தைகளுக்கு ஏற்படும் இருதய நோய்களை கண்டறியவும், இலவசமாக சிகிச்சை பெறவும் அரிமா சங்கம் போன்ற பன்னாட்டு சேவை அமைப்புகளும் உதவுகின்றன.
TMHED3895	வெள்ளை நந்தியாவட்டைப் பூவை எடுத்து கண்களில் மேல் வைத்து அடிக்கடி ஒற்றிக்கொண்டே இருந்தால் கண்களில் ஏற்படும் உஷ்ணம் குறையும்.
TMHED3896	சுத்தமான நல்லெண்ணெய், வெங்காயச்சாறு, புளிய இலைச்சாறு ஆகிய மூன்று சாறுகளையும் கலந்து தலையில் தேய்த்து சிறிது நேரம் கழித்து குளித்து வந்தால் கண் குளிர்ச்சியடையும்.
TMHED3897	பசுநெய், பசு வெண்ணெய் ஆகியவற்றை உணவில் கலந்து சாப்பிட்டு வந்தால் கண்ணுக்கு குளிர்ச்சி தரும் உடல் பொலிவு பெறும். கண் எரிச்சல் நிற்கும்.
TMHED3898	கண்வலி, கண் எரிச்சல் முதலியவை இருந்தால் அப்போது தயிர் சாப்பிட வேண்டும். அப்படிச் சாப்பிட்டு வந்தால் போதுமானது! கண் நோய்களும் குணமாகும்.
TMHED3899	சகுந்தலா என்ற பெண் தன்னுடைய ‘ஆயில் புல்லிங்’ அனுபவத்தைப் பற்றிக் கூறினார்.
TMHED3900	“பல மாதங்களாக நான் கண் எரிச்சலால் அவதிப்பட்டுக் கொண்டு இருந்தேன். மருந்துக் கடைகளில் விற்கும் பல ‘Eye Drop’-களை வாங்கி பயன்படுத்தினேன்.
TMHED3901	அவற்றால் கண்களில் இருக்கக்கூடிய எரிச்சலை முழுமையாகக் குணப்படுத்த முடியவில்லை. என்ன செய்வது என்று தெரியாமல், பல நேரங்களில் விரல்களால் கண்களைக் கசக்கிவிடுவேன்.
TMHED3902	அதனால், கண்கள் சிவந்துபோய் பார்ப்பவர்களை எல்லாம் பயமுறுத்தும். எல்லோரும் ‘ஏன் கண்கள் இப்படி சிவந்து இருக்கின்றன?’ என்று கேட்க ஆரம்பித்தார்கள்.
TMHED3903	இந்தக் கண் எரிச்சலை எப்படி குணப்படுத்துவது என்று தவித்துக்கொண்டு இருந்த சூழ்நிலையில்தான், எங்கள் வீட்டுக்கு வந்த உறவினர் ஒருவர், ‘ஆயில் புல்லிங்’ பற்றி கூறினார்.
TMHED3904	அவர் சொன்னதிலிருந்து, தினமும் இரண்டு முறை நல்லெண்ணெய்யை வாயில் ஊற்றி கொப்பளிக்கத் தொடங்கினேன்.
TMHED3905	தொடர்ந்து பத்து நாட்கள் செய்தபிறகு, நானே ஆச்சரியப்படும்படி என் உடல் நிலையில் மாற்றம் நிகழ்ந்தது. பல மாதங்களாக என்னைப் பாடாகப் படுத்திக்கொண்டு இருந்த கண் எரிச்சல் இருந்த இடம் தெரியாமல் மறைந்தேவிட்டது.
TMHED3906	அதுமட்டும் இல்லாமல், முன்பு இருந்ததைவிட, இப்போது கண் பார்வையும் மிகத் தெளிவாக இருக்கிறது. புத்தகங்கள் படிக்கும்போது, கண்ணாடி போட்டு படித்து வந்த எனக்கு, இப்போது கண்ணாடி இல்லாமலேயே ஈஸியாக படிக்க முடிகிறது.
TMHED3907	பல மருந்துகளால் குணப்படுத்த முடியாத கண் எரிச்சலை ‘நல்லெண்ணெய்யைக் கொப்பளித்ததால்’ குணமாகி இருப்பதை நினைக்கும்போது உண்மையிலேயே எனக்கு என்ன சொல்வது என்றே தெரியவில்லை. அவ்வளவு சந்தோஷமாக இருக்கிறது” என்று முடித்தார்.
TMHED3908	ஆன்மாவின் கதவுகள் எண்ணங்களைப் பிரதிபலிக்கும் கண்ணாடி’ – இவையெல்லாம் நம் கண்கள்தான்.
TMHED3909	நமது எண்ணங்கள் நல்லனவாக இருக்கும்பொழுது நாமும் மகிழ்ச்சியாக இருக்கிறோமல்லவா? அப்பொழுது நமது கண்கள் மிகவும் பிரகாசமானதாக இருக்கும்.
TMHED3910	சிரிக்கும்பொழுது கண்கள் சுருங்காமல் இருக்கவும் கண்களுக்கருகில் சுருக்கங்கள் இல்லாமல் இருக்கவும் நெற்றியிலும் கண்களுக்கு அடியிலும் ‘ஷெலோ’ டேப் போட்டு ஒட்டிக் கொண்டு சிரித்துப் பழகலாம். இதனால் சிரிக்கும்பொழுது கண்கள் இடுங்கி சுருக்கம் விழாது. முயன்று பாருங்கள்.
TMHED3911	தலையை அசைக்காது கண்களை மட்டும் அசைத்து நேராக மேல் கீழ் பக்கவாட்டில் என பார்வையைச் செலுத்துங்கள். இதனால் கண்களுக்கு மட்டுமல்லாது கண்களைச் சுற்றியுள்ள தசைப்பகுதிக்கும் பயிற்சியாகிறது. இப்பயிற்சியின்போது விழிகளை மட்டும் திருப்புங்கள். தலையைத் திருப்ப வேண்டியதில்லை.
TMHED3912	கண்களின் பராமரிப்பில் பயிற்சி மட்டுமல்லாது ஓய்வும் அவசியமான ஒன்றாகிறது. இதற்கு பன்னீரில் தோய்க்கப்பட்ட குளிர்ச்சியான பஞ்சுவில்லைகளை கண்களின் மேல் வைத்து சிறிது நேரம் கண்களை மூடி ஓய்வெடுக்க கண்கள் புத்துணர்ச்சி பெறும்.
TMHED3913	கண் இமைகள் மீது சிறிது விளக்கெண்ணெய் தடவி வர கண்கள் எரிச்சல் சூடு நீங்கி குளிர்ச்சியாகவும் பளபளப்பாகவும் விளங்கும்.
TMHED3914	முழங்கைகளை மேஜைமீது ஊன்றிக்கொண்டு உள்ளங்கைகளால் கண்களின் வெளிச்சம் படாதவாறு பொத்தி பொத்தி கைகளை அகற்றவும் இதுவும் ஒரு நல்ல பயிற்சி. இந்தப் பயிற்சியினால் கண்கள் மட்டுமல்ல கண்களின் விழிகளிலுள்ள ஈரப்பதமும் சமச்சீரடைகிறது.
TMHED3915	கண்களைச் சுற்றிய பகுதிகளில் இரத்த ஓட்டம் துரிதமாகச் செயல்படுவதால் புத்துணர்ச்சி கிடைக்கிறது.
TMHED3916	படித்தல், தையல் தொலைக்காட்சி பார்த்தல், கணினி வேலை மற்றும் ரைப்பிங் போன்ற கண்களுக்கு பளுவான வேலையுள்ளவர்களுக்கு இது மிகவும் எளிய பயிற்சியாகும். இதனால் கண்களின் சோர்வு நீங்கும்.
TMHED3917	விட்டமின் ‘பி’ கண்களுக்கான விட்டமின் எனப்படுகிறது. இவ்விட்டமின்கள் அமைந்த உணவு வகைகள் கண்களுக்கு அழகூட்டும்.
TMHED3918	எளிய வைத்திய முறைகள் : அடர்த்தியான புருவங்களுக்கு மிதமான சூடுள்ள விளக்கெண்ணெய் அல்லது ஒலிவ் எண்ணெய் சிறிது வைத்து தினசரி புருவங்களை அழுத்தித் தேய்த்து வரலாம்.
TMHED3919	கண்களைச் சுற்றியுள்ள கருவளையம் நீங்க வெள்ளரிச்சாறு அப்பிள் உருளைக்கிழங்கு விட்டமின் ஒயில் பால் கலந்த பேரீச்சை விழுது இவற்றில் ஏதாவதொன்றை கண்களைச் சுற்றி தடவி ஊறியபின் கழுவ கருமை நிறம் மறையும்.
TMHED3920	செராமைட்ஸ் இவை மாத்திரை வடிவில் கிடைக்கும். இவற்றிலுள்ள பவுடரை ரோஸ்வாட்டர் கலந்து கண்களைச் சுற்றித் தடவலாம்.
TMHED3921	பிரகாசமான கண்களுக்கு திரிபலா பவுடர் வெள்ளரிச் சாறு உருளைக்கிழங்கு சாறு கலந்து தடவி வரலாம். வெய்யில் காலங்களில் ஏற்படும் கண் எரிச்சலுக்கு வெள்ளரிக்காயை வட்டத் துண்டுகளாக்கி கண்கள் மீது வைத்து சிறிது நேரம் ஓய்வெடுக்க கண் எரிச்சல் நீங்கும்.
TMHED3922	உருளைக்கிழங்குத் துண்டு கருவளையத்தைப் போக்கும் ஆற்றல் பெற்றது.
TMHED3923	பீங்கான் கிண்ணத்தில் சிறுசிறு பஞ்சு துண்டுகளை ரோஸ்வாட்டர் கலந்து குளிர்சாதனப் பெட்டியில் வைத்துக் கொள்ளுங்கள்.
TMHED3924	கோடையில் வெளியில் சென்றுவந்தாலோ அதிக நேரம் டி.வி. கம்ப்யூட்டர் முன் இருந்தாலோ இந்த துண்டுகளை கண்ளுக்கு வைத்து பத்து நிமிடங்கள் ஓய்வெடுக்க கண்கள் புத்துணர்ச்சி பெறும்.கருவளையம் நீங்கும்.
TMHED3925	கோடைகாலம் என்றாலே நம்மில் பலருக்கும் சந்தோஷம். பள்ளி மற்றும் கல்லூரிகளுக்கு விடுமுறை நாட்கள். அந்த விடுமுறையை மகிழ்ச்சியோடு கொண்டாட சுற்றுலா செல்ல அனைவரும் ஆவலாக எதிர்நோக்கும் தருணம் இது. எனினும் அனைவரும் சுட்டெரிக்கும் சூரியனால் ஏற்படும் வெப்பத்தை தாங்கிக் கொள்ள வேண்டியுள்ளது.
TMHED3926	அதனால் எப்போதுதான் இந்த கோடைகாலம் முடியுமோ என்று சிலரை நினைக்கவும் வைத்து விடுகிறது.
TMHED3927	கோடைகாலத்தில் நம் உடலில் வெப்பத்தின் காரணமாக பல தாக்கங்கள் ஏற்படும். குறிப்பாக அதிகமான வெப்பம் மற்றும் தூசியினால் கண்ணில் ஒவ்வாமை (அலர்ஜி) தொந்தரவுகள் ஏற்படலாம்.
TMHED3928	இதனால் கண்கள் சிவந்து அரிப்பு ஏற்பட்டு கண்ணில் நீர் வடிதல், உறுத்தல் உண்டாகும். மற்றும் பலருக்கு கண்ணில் தொற்று நோய் (மெட்ராஜ் ஐ) ஏற்படலாம். கண்களில் இத்தகைய பாதிப்பு ஏற்பட்டதும் மருந்துக் கடைகளில் தானே சொட்டு மருந்துகளையோ அல்லது களிம்புகளையோ வாங்கி கண்ணில் போடக் கூடாது.
TMHED3929	கண் மருத்துவரை நாடி அதற்குரிய சிகிச்சையை பெற வேண்டும். கோடைகாலத்தில் கண் பாதிப்பு அடையாமல் இருப்பதற்கு நாம் வெளியில் செல்லும்போது கருப்பு கண்ணாடி அல்லது சாதாரண கண்ணாடி அணிந்து செல்வது நல்லது. கண்ணாடி அணிவதனால் நமக்கு பல நன்மைகள் உண்டாகும்.
TMHED3930	சூரிய ஒளியிலிருக்கும் தீய புற ஊதாக் கதிர்களால் கண்ணில் ஏற்படும் பாதிப்புகளை தவிர்க்கலாம்.
TMHED3931	சூரிய ஒளியிலிருக்கும் தீய கதிர்களால் கண்ணில் புரை மற்றும் விழித்திரை பாதிப்புகள் ஏற்படலாம்.
TMHED3932	அதையும் தவிர்க்கலாம். சூரிய வெப்பத்தின் காரணமாக கண்கள் வறண்டு நீர் பசையின்றி போகலாம்.
TMHED3933	இதனால் கண்ணில் உறுத்தல், எரிச்சல் ஏற்பட்டு சிவந்து போவதை ஓரளவு தடுக்கலாம். தற்போது கிடைக்கும் கண்ணாடிகள் அனைத்துமே பெருமளவிற்கு சூரிய ஒளியிலிருந்து வரும் புற ஊதாக் கதிர்களை விலக்க செய்கின்றன.
TMHED3934	இதனால் கண்கள் பாதுகாக்கப்படுகின்றன. கோடைகாலத்தில் தாகத்தை தணித்துக் கொள்ள நீர் பானங்களை நாம் விரும்பி அருந்துவோம்.
TMHED3935	இதிலும் கவனம் தேவை. சுத்திகரிக்கப்பட்ட தண்ணீரைக் கொண்டு தயாரிக்கப்படும் பானங்களை நாம் அருந்த வேண்டும்.
TMHED3936	அப்படி செய்யவில்லை என்றால் வயிற்றுப்போக்கு மற்றும் வேறு தொற்று நோய்கள் ஏற்பட வாய்ப்பு உள்ளது.
TMHED3937	இவைகளாலும் கண்ணில் பாதிப்பு ஏற்படலாம். கண்களில் தொற்றுநோயும் ஏற்படலாம். கண்களில் ஒவ்வாமை, தொற்று நோய், கண்கட்டி, உலர்ந்த தன்மை ஆகியவை கோடைகாலத்தில் ஏற்படும் முக்கியமான கண் பாதிப்புகள் ஆகும்.
TMHED3938	இவ்வாறு பாதிப்புகள் ஏற்படும் போது கண் மருத்துவரை நாடி அதற்கு தகுந்த சிகிச்சையை எடுத்துக் கொள்ள வேண்டும்.
TMHED3939	கோடைகாலத்தில் குழந்தைகளுக்கு விடுமுறை என்பதால் கண் பரிசோதனை செய்து கொள்வது பரிந்து ரைக்கத்தக்கதாகும். குறிப்பாக குழந்தைகளுக்கு பார்வைக்குறைவு, மாறுகண் போன்ற பிரச்சினைகள் இருந்தால் கண் மருத்துவரிடம் பரிசோதனை செய்து சரி செய்து கொள்ளலாம்.
TMHED3940	இந்த கோடை விடுமுறையில் வெப்பத்தின் காரணமாக சர்க்கரை நோயாளிகளும் கண் பரிசோதனை செய்து கொள்ளலாம். இவ்வாறு செய்து கண்ணில் சர்க்கரை நோயினால் விழித்திரைப் பாதிப்பு (ரெட்டினோபதி) கண்டறியப்பட்டால் அதற்குரிய சிகிச்சை எடுத்துக் கொள்ள வேண்டும். பொதுவாக 40 வயதுக்கு மேல் சர்க்கரை வியாதி, ரத்த அழுத்தம் போன்ற நோய்கள் வருவதற்கான வாய்ப்பு உள்ளது.
TMHED3941	இதே போன்று கண்களில் சர்க்கரை நோயினால் விழித்திரை பாதிப்பு மற்றும் உயர் கண் நீர் அழுத்த நோய் (க்ளோக்கோமா) ஏற்படலாம். எனவே 40 வயதிற்கு மேற்பட்ட அனைவரும் கண் பரிசோதனை செய்து கொண்டு கண்ணில் ஏதும் பாதிப்பு இருந்தால் அதன் ஆரம்பகட்டத்திலேயே கண்டறிந்து அதற்கு தகுந்த சிகிச்சை பெற்றுக் கொள்ளலாம்.
TMHED3942	இந்த பொன்னான விடுமுறை காலத்தில் உடல் நலத்தை பாதுகாத்து கொள்வதில் அக்கறை செலுத்தினால் விடுமுறையை நன்கு கொண்டாடலாம்.
TMHED3943	கோடை காலத்தில் குழந்தைகள் முதல் பெரியவர்கள் வரை அனைவரும் கண் நலனில் அக்கறை கொள்ள வேண்டும். கோடை வெயில் கண்களை தாக்காமல் பார்த்துக் கொள்ள வேண்டும்.
TMHED3944	சீறுநீர் கல்லடைப்பு இருக்கிறது அறுவை சிகிச்சை மூலம் தான் குணப்படுத்த முடியும் என்ற பேச்சுக்கு இனி இடமே இல்லை. எந்த அறுவை சிகிச்சையும் இல்லாமல் பணச்செலவே இல்லாமல் இயற்கை முறைப்படி உடனடியாக குணப்படுத்தலாம். குணமடைந்தவரின் சிறப்பு பேட்டியையும் இத்துடன் இணைத்துள்ளோம்.
TMHED3945	மனிதனுக்கு நோய்வந்த போது அதை குணப்படுத்த நம் சித்தர்கள் எளிமையான இயற்கை மருத்துவ முறையை நமக்கு அளித்தனர்.மனிதனை நோயிலிருந்து குணப்படுத்த வேண்டும் அடுத்த மனிதனுக்கும் தன்னால் முடிந்த உதவியை செய்ய வேண்டும் என்ற உயர்ந்த நோக்கத்துடன் ஆரம்பிக்கப்பட்ட இந்த சேவை நாளடைவில் ஒருவருக்கொருவர் பொறாமை கொண்டு பணத்துக்காக சிதைந்து விட்டது.
TMHED3946	இயற்கை மருத்துவம் என்றால் உணவே மருந்து,மருந்தே உணவு என்ற நோக்கத்தில் நாம் இதை இப்போது தூசு தட்டி படிக்க ஆரம்பித்திருக்கிறோம். இதற்க்கு எல்லாம் வல்ல இறைவனின் ஆசியும் அனைத்து சித்தர்களின் ஆசியும் நடத்துதலும் எங்களுக்கு தேவை.
TMHED3947	ஒரு விவசாயி சொந்த ஊர் தமிழ்நாட்டில் தூத்துக்குடி மாவட்டத்தில் உள்ள குலசேகரன்பட்டினம். கடந்த மாதம் இவர் சிறுநீரக கல் பிரச்சினையால் பெரும் அவதிபட்டார்.
TMHED3948	சிறுநீர் கழிக்க முடியாமல் மருத்துவமனைக்கே செல்லாத இந்த நபர் வலி தாங்க முடியாமல் மருத்துவமனைக்கு சென்று ஸ்கேன் (Scan) செய்து பார்த்ததில் சிறுநீரகத்தில் கல்லடைப்பு இருக்கிறது. உடனடியாக ஆபரேஷன் செய்ய வேண்டும் என்று கூறி அனுப்பி விட்டனர்.
TMHED3949	இவர் மேலும் ஒரு மருத்துவமனைக்கு சென்று அங்கும் ஸ்கேன் செய்து பார்த்திருக்கிறார். இரண்டு முடிவுகளுமே ஒரே மாதிரியாக இருக்க ஆபரேஷன் மூன்று தினங்கள் கழித்து வைத்துக்கொள்லலாம் அதுவரை இந்த மாத்திரையை சாப்பிடுங்கள் என்ற கூறி மருத்துவர் இவரை அனுப்பி விட்டனர்.
TMHED3950	அடுத்த நாள் காலையில் நாம் இவரை சந்தித்தோம் சிறுநீர் கழிக்க முடியாமல் வலியால் இவர் பட்ட துன்பம் பார்க்க முடியாமல் ஏதாவது இயற்கை மருந்து இருக்கிறதா என்று தேடிபார்த்த போது ஒரு வழி கிடைத்தது. அதாவது குறைந்தது உங்களின் உயர அளவுள்ள வாழைத்தார் போடாத வாழை மரத்தை, உங்களின் இடுப்பளவு உயரத்துக்கு சம மட்டமாக வெட்டி விடவும். இப்போது வாழைப்பட்டைகளுக்கு நடுவே, வாழைத் தண்டு என்று சொல்லப்படும் அதன் குருத்து இருக்கும்.
TMHED3951	இக்குருத்தை உங்களது கையின் நடு விரல் நீளத்திற்கு நோண்டி எடுத்து விட வேண்டும். இவைகளை கட்டாயம் சூரியனின் மறைவுக்கு பின்னரே செய்ய வேண்டும்.
TMHED3952	இப்போது அவ்வாழை மரத்தின் வெட்டப்பட்ட மேற்பரப்பைப் பார்த்தால், நாம் தண்ணீர் அருந்தும் டம்ளர் அல்லது குவளை போன்று காட்சியளிக்கும். இதன் மேலே மாவு சலிக்க பயன்படுத்தும் நைலானால் ஆன சல்லடை ஒன்றை மேற்பரப்பில் வைத்து விடவேண்டும்.
TMHED3953	இது தோண்டிய குருத்துக் குழிக்குள் தும்பு, தூசி, கொசு, ஈ, பூச்சிகள் விழாமல் தடுப்பதற்கும், பொழியும் பனி நீர் அக்குருத்துக் குழிக்குள் செல்வதற்குமே. ஆதலால், துணி போன்ற வேறு எதையும் பயன்படுத்தக் கூடாது.
TMHED3954	அடுத்தநாள் காலை சூரிய உதயத்திற்கு முன் சுமார் 6.30 மணிக்கு பார்த்தால், அக்குருத்துக் குழிக்குள், அவ்வாழையின் உதிரம் என்று சொல்லக்கூடிய நீர் மற்றும் பனி நீர் ஆகியன முழுமாக நிரம்பியிருக்கும்.
TMHED3955	அதனை அப்படியே உறிஞ்சி குடிக்கும் குழலைக் கொண்டு உறிஞ்சி குடிக்க வேண்டும். இப்படி குடிப்பதற்கு முன் எதையும் சாப்பிடக் கூடாது. சரியாக ஒன்பது மணிக்கு தேவைக்கு ஏற்ப குறைந்தது 200 மில்லி தண்ணீர் குடிக்க வேண்டும். பின் அரை மணி நேரம் கழித்து வழக்கம் போல சாப்பிடலாம்.
TMHED3956	மேலே நாம் கூறியது போலவே நண்பர் முத்துகிருஷ்ணன் முந்தைய நாள் இரவு வெட்டி வைத்துள்ளார்.விடியும் வரை வலியால் தூங்காமல் அவதிப்பட்டுள்ளார். அடுத்த நாள் அதிகாலை 7 மணிக்கு சாற்றை குடித்துள்ளார்.
TMHED3957	சரியாக 9 மணிக்கு தண்ணீரும் குடித்துள்ளார். வலி குறையத்தொடங்கியதை உணர்ந்திருக்கிறார். சரியாக மதியம் 1 மணிக்கு வலி சுத்தமாக அவருக்கு இல்லை சிறுநீர் கழிக்கும் போது இருந்த வலி அவரிடம் இப்போது இல்லை.
TMHED3958	இப்படியே ஒரு நாள் விட்டு ஒரு நாள் மூன்று நாள் சாற்றைக் குடிக்கும்படி கூறினோம் 5 நாள் கழித்து ஸ்கேன் செய்து பார்த்திருக்கிறார் உங்கள் சிறுநீரகத்தில் கல் எதும் இல்லை என்ற முடிவு அவரை மட்டுமல்ல அவர் குடும்பத்தையும் மகிழ்ச்சியில் ஆழ்த்தியுள்ளது. மருத்துவம் கூறின நாம் மருத்துவர் இல்லை இயறக்கையை நேசிக்கும் ஒரு இயற்க்கைவாசி தான்.
TMHED3959	தனியாக இருக்கும் போது மாரடைப்பு வந்தால் உங்களை நீங்களே எப்படி காப்பாற்றிக்கொள்வது எப்படி என்பது பற்றி இமெயில் மூலம் நண்பர் செந்தில் குமார் அனுப்பிய கட்டுரையை அப்படியே இங்கு பகிர்ந்து கொள்கிறோம்.
TMHED3960	தனியாக இருக்கும் போது நெஞ்சுவலி ( மாரடைப்பு ) வந்தால் உங்களை நீங்களே எப்படி காப்பாற்றிக்கொள்வது ?
TMHED3961	மாலை மணி 6:30,வழக்கம் போல் அலுவலகப் பணிகளை முடித்து விட்டு வீட்டிற்கு தனியாக சென்று கொண்டிருக்கிறீர்கள் . அலுவலகத்தில் வேலை பளுவின் காரணமாக, மற்றும் இதர சில பிரச்சனைகள் காரணமாக உங்கள் மனம் மிகவும் அழுத்தத்துடன் உள்ளது, நீங்கள் மிகவும் படபடப்பாகவும், தொய்வாகவும் உள்ளீர்கள் , திடீரென்று உங்கள் இதயத்தில் அதிக வலி ஏற்படுவதை உணர்கிறீர்கள்.
TMHED3962	அந்த வலியானது மேல் கை முதல் தோள்பட்டை வரை பரவுவதை உணருகிறீர்கள் , உங்கள் வீட்டில் இருந்து மருத்துவமனை ஒரு ஐந்து மைல் தூரத்தில் இருப்பதாக வைத்துக்கொள்வோம், ஆனால் உங்களால் அந்த ஐந்து மையில் தூரத்தை கடக்க முடியாது என உங்கள் மூளை உங்களுக்கு சொல்கிறது இந்த நேரத்தில் நம் உயிரை நாமே காக்க என்ன செய்யலாம் ?? துரதிஷ்ட வசமாக மாரடைப்பு ஏற்படும் போதெல்லாம் இறப்பவர்கள் அதிகமாக தனியாக இருந்திருப்பவராக உள்ளனர் ! உங்கள் இதயம் தாறுமாறாக துடிக்கிறது..நீங்கள் சுயநினைவை இழக்க வெறும் 10 நொடிகள் தான் உள்ளது.
TMHED3963	இப்போது நீங்கள் செய்ய வேண்டியது. தொடர்ச்சியாக மிக ஆக்ரோஷமாக இரும்ப வேண்டும், ஒவ்வொரு முறை இரும்புவதர்க்கு முன்னரும் மூச்சை இழுத்து விட வேண்டும் , இருமல் மிக ஆழமானதாக இருக்க வேண்டும்.
TMHED3964	இருதயம் இயல்பு நிலை திரும்பும் வரையிலோ அல்லது வேறொருவர் உதவிக்கு வரும் வரையிலோ ஒவ்வொரு இரண்டு நொடிக்கும் மூச்சை இழுத்து விட்டு இரும்முக்கொண்டே இருக்க வேண்டும்.
TMHED3965	மூச்சை இழுத்து விடுவதினால் நுரை ஈரலுக்கு ஆச்சிஜன் சீராக செல்ல வழி வகுக்கிறது இருமுவதால் இருதயம் நிற்பதில் இருந்து தொடர்ச்சியாக துடித்துக்கொண்டே இருக்க உதவும், இதனால் ரத்தஓட்டம் சீரடையும். இருமுவதால் ஏற்படும் அதிர்வினால் இதயம் சீராக துடிக்கும்.
TMHED3966	பின்னர் இருதயம் சீரடைந்ததும் அருகில் உள்ள மருத்துவமனைக்கு செல்லலாம். உயிரை காக்கும் இது போன்ற விசயங்களை குறைந்தது உங்களின் பத்து நண்பர்களிடமாவது பகிர்ந்து கொள்ளூங்கள்.
TMHED3967	பொதுவாக வியர்வை நாற்றம் என்பது எல்லோருக்கும் இருக்கக்கூடிய பொதுவான ஒன்றாகும். ஆனால் சிலருக்கு வியர்வை நாற்றம் என்பது பக்கத்தில் இருப்பவரை கூட அருகில் செல்ல முடியாமல் செய்துவிடும்.
TMHED3968	சிலர் சோப்பு, வாசனை திரவியம் போன்ற பொருட்களை உடலெங்கும் பூசி இருப்பதும் நமக்கு தெரிந்த ஒன்று தான், வியர்வை துர்நாற்றம் அடிக்கிறது என்கிறது மருந்து கேட்டால் வியர்வை வராமல் செய்துவிடும் ஆபத்தான மருந்துகளும் கிடைக்கிறது, சரி சித்த மருத்துவரிடம் சென்று மருந்து கேட்டால் அவர் 5 வகையான கூட்டு சரக்கு மருந்து இதை அரைத்து தினமும் பூச வேண்டும் என்று சொல்கின்றனர், இவற்றை எல்லாம் தாண்டி ஒரு அதிசயம் கடந்த மாதம் நண்பர் ஒருவர் மூலம் இயற்கை உணர்த்தியது.
TMHED3969	மென்பொருள் நிறுவனத்தில் வேலை செய்யும் நபர் ஒருவர் வியர்வை நாற்றம் தனக்கு மிகப்பெரிய பிரச்சினையாக இருக்கிறது, வாசனைத்திரவியங்களை தாண்டியும் கூட சில நேரங்களில் தன் உடலில் இருந்து நாற்றம் அடிக்கிறது என்று பலமுறை நம்மிடம் தெரிவித்து இருந்தார், எல்லோருக்கும் இருக்கும் சாதாரண விசயம் தானே என்று அலட்சியமாக இருந்தோம் ஒருநாள் மிகுந்தமனவருத்தத்தோடு வந்தார்.
TMHED3970	தன் நண்பர்கள் கூட இப்போது அருகில் வந்து பேசுவதில்லை என்றார். இப்போது தான் இதன் முக்கியத்துவம் நமக்கு தெரிந்தது.
TMHED3971	எல்லாம் வல்ல எம் குருநாதரை வணங்கி அகத்தியர் குணபாடத்தை வேறு ஒரு நோய்க்காக அதில் இருக்கும் பாடலை படித்து கொண்டிருந்தோம் மனம் மட்டும் வியர்வை நாற்றத்திற்கான மருந்தை தேடியே இருந்தது, வேறு நோய்க்கான மருந்தின் பாடலின் கடைசி வரியில் துர்நாற்றமும் போக்குமடா இந்த கனி என்று இருந்தது.
TMHED3972	மனதில் சந்தோசம் கண்களில் மட்டும் கண்ணீர் இரண்டு நிமிடம் வந்தது குருநாதரின் அன்பை என்ன சொல்வேன். குருநாதருக்கு மனதார நன்றி கூறினோம்.
TMHED3973	வியர்வை நாற்றத்தை நீக்கும் அந்த கனி ” எலுமிச்சை “ தான், எத்தனை நாட்களில் வியர்வை நாற்றம் நீங்கும் என்று கேட்கிறீர்களா சரியாக மூன்று மணி நேரம் தான். அடுத்த நாள் அதிகாலை நண்பரிடம் சென்று எலுமிச்சை வாங்கி கொடுத்து அதில் அரை பழத்தை மட்டும் வெட்டி உடல் எங்கும் நன்றாக தேய்த்து 1 மணி நேரம் கழித்து குளித்துவிட்டு வர சொன்னோம் கூடவே ஒரு கண்டிசன் குளிக்கும் போது சோப்பு கூட போடக்கூடாது , குளித்த பின் வாசனைத்திரவியங்கள் , பவுடர் பூசக்கூடாது என்றோம்.
TMHED3974	நம்மை பார்த்து ஒரு சிரிப்பு சிரித்தார், குளித்த பின் காலை 8.30 மணிக்கு உங்கள் வீட்டுக்கு வருகிறேன், அரை மணி நேரம் என்னுடன் தான் இருக்க அருகில் இருக்க வேண்டும் என்றார் , தாராளமாக வாங்க என்று சொல்லிவிட்டு நகர்ந்தோம், சரியாக 8.30 மணிக்கு வந்தார் நாம் அருகில் உட்கார்ந்தோம், எப்படி இருக்கிறது மருந்து வேலை செய்கிறதா என்று கேட்டோம்.
TMHED3975	இப்போது நன்றாக இருக்கிறது எந்த நாற்றமும் இல்லை ஆனால் சாயங்காலம் வரை பார்த்தபின் தான் மருந்து எப்படி வேலை செய்கிறது என்று சொல்வேன் என்றார், சாயங்காலம் 6 மணிக்கு வந்தார் அவர் அருகில் தான் நாம் உட்கார்ந்திருந்தோம் எந்த நாற்றமும் இல்லை, வியர்வை எப்போதும் போல் தான் வருகிறது ஆனால் வியர்வை நாற்றம் என்பது துளிகூட இல்லை என்று சொல்லி மனதார நன்றி கூறினார்.
TMHED3976	தினமும் அரை எலுமிச்சை பழம் தேய்த்து குளிக்கலாம் அல்லது இரண்டு நாட்களுக்கு ஒருமுறை அரை எலுமிச்சை பயன்படுத்தலாம்.
TMHED3977	முடிந்தவரை அசைவ உணவு வகைகளையும், மைதாவில் தயாராகும் உணவுப்பண்டங்களையும் குறைக்கப்பாருங்கள் மலச்சிக்கல் இல்லாமல் பார்த்துக்கொண்டாலே வியர்வை நாற்றம் பெருமளவு குறையும். நீங்களும் பயன்படுத்தி தங்கள் பதிலை மறக்காமல் தெரிவியுங்கள்.
TMHED3978	இதய நோய் குறித்த போதுமான விவரங்கள், தகவல்கள் அறியாமல் இருப்பவர்கள், தேவையற்ற பயத்திற்கும், அதிர்ச்சிக்கும் ஆளாகி, அறுவை சிகிச்சை வரை சென்று விடுகின்றனர். வாழ்க்கை முறையை மாற்றி அமைத்துக் கொண்டாலே, இதய நோயிலிருந்து மீண்டு விடலாம் என்பதை, அனைவரும் உணர வேண்டும்.
TMHED3979	இதய அடைப்பு நோய்க்கு, பைபாஸ், ஆஞ்சியோபிளாஸ்டி போன்றவற்றை மேற்கொள்வது சரியல்ல என்கிறார், ஒரு மருத்துவர். அதற்கு என்ன காரணம் என்றும், இதய நோய் வராமல் தடுப்பது எப்படி என்றும் அவர் விளக்குகிறார். அது தொடர்பான கேள்விகளும், அவற்றுக்கான பதில்களும்:
TMHED3980	நம் உடலை, எக்காரணம் கொண்டும் தொந்தரவு செய்யக் கூடாது. இயற்கையின் அற்புதப் படைப்பு அது. கம்ப்யூட்டர், பிரிஜ், "டிவி' போன்றவற்றை, மனிதனால் உருவாக்க முடியும். ஆனால், செடி, பூ, காய், கனி ஆகியவற்றை, மனிதனால் உருவாக்க முடியாது.
TMHED3981	அவை, கடவுளால் சிருஷ்டிக்கப்பட்டவை. கம்ப்யூட்டரில் பழுது ஏற்பட்டாலோ, அது உடைந்து விட்டாலோ, நம்மால் சரி செய்ய முடியும்.
TMHED3982	ஆனால், ஒரு பழம், மரத்திலிருந்து பறிக்கப்பட்ட பின், அதை மீண்டும், மரத்தோடு சேர்த்து வைக்க முடியுமா? முடியாது. இயற்கையைத் தொந்தரவு செய்வது நல்லதல்ல; அது, கேட்டை விளைவிக்கும். அது போல், கடவுளால் சிருஷ்டிக்கப்பட்டதை தொந்தரவு செய்வது நல்லதல்ல.
TMHED3983	இயற்கையாக உருவான உபாதை, இயற்கையாகவே சரியாக அனுமதிக்க வேண்டும். * உடலை ஊடுருவிப் பார்க்கும் சிகிச்சை முறையை விட, உபாதைக்கான காரணங்களைக் கண்டறிந்து, அதை சரி செய்வதே சிறந்தது.
TMHED3984	ஒரு பிரச்னை உருவானால், அதை இடைமறித்துச் செல்வது தவறு. பிரச்னைக்கான காரணத்தைக் கண்டறிந்து, காரணத்தைச் சரி செய்ய வேண்டும்.
TMHED3985	மனிதன் கண்டுபிடித்த, கருவிகள் செய்வதை விட, நம் உடல், தானாகவே, தன் பிரச்னைகளைச் சரி செய்து கொள்ளும். ஒரு மெர்சிடெஸ் பென்ஸ் காரின் பெயின்டை சுரண்டுங்கள்; உங்கள் உடலையும் கீறிக் கொள்ளுங்கள்.
TMHED3986	பென்ஸ் கார் தானாக தன் கீறலை சரி செய்து கொள்ளாது; ஆனால், உடல் செய்து கொள்ளும். எனவே, இதயத்தில் அடைப்பு இருந்தால், அதை இயற்கை முறையில் நீக்க வேண்டுமே தவிர, உடலில் அறுத்து சிகிச்சை மேற்கொள்வது நல்லதல்ல.
TMHED3987	காரணம் அறிந்து கொண்டால் நோயை தவிர்க்கலாம். இதய நோய் இருப்பது கண்டறியப்பட்ட பின், அது குறித்து பயமோ, அதிர்ச்சியோ அடையத் தேவையில்லை. இதற்காகச் செய்யப்படும் ஆஞ்சியோபிளாஸ்டியோ, பைபாஸ் சிகிச்சையோ, இந்த பயத்தை முதலீட்டாகக் கொண்டே செய்யப்படுபவை. இதய அடைப்பு என்றால் என்ன, இது ஏன் ஏற்படுகிறது, இதைத் தவிர்க்க என்ன செய்ய வேண்டும் என்பதை, அறிந்து கொண்டால், நோயைத் தவிர்த்து விடலாம்.
TMHED3988	இதய நோய் என்றால் என்ன? இதய தசைக்கு, ரத்தம் எடுத்துச் செல்லும் குழாய்களில் கொழுப்பு படிந்து, ரத்தம் செல்வது தாமதமானாலோ, முற்றிலும் தடைபட்டாலோ, அடைபட்ட இடத்தைத் தாண்டி உள்ள தசைகள் இறந்து போகும் நிலைக்குத் தள்ளப்படும். அந்த சமயத்தில் தான், மார்பில் கடுமையான வலி, உடல் முழுதும் வியர்த்தல், மூச்சு உள்ளிழுக்க முடியாமல், திணறல் ஆகியவை ஏற்படும்.
TMHED3989	நடக்கும்போதோ, ஓடும்போதோ இது போன்ற அறிகுறிகள் ஏற்படும். இந்தியாவில், இதய நோயால் பாதிக்கப்பட்டுள்ள, 80 சதவீதத்தினர், இத்தகைய பாதிப்புகளையே சந்திக்கின்றனர். மீதமுள்ளவர்கள் தான், இதய தமனியிலேயே குறைபாடு, ஓட்டை ஆகியவற்றால் பாதிப்படைகின்றனர்.
TMHED3990	நெஞ்சு வலி எவ்வாறு ஏற்படுகிறது? இதய தசைகளுக்கு ரத்தம் எடுத்துச் செல்லும் குழாய்களில், 100 சதவீத அடைப்பு ஏற்படும்போது தான், இதய வலி ஏற்படுகிறது.
TMHED3991	பெரும்பாலான நேரங்களில், இது, எந்த முன் அறிகுறியையும் காட்டாமல், திடீரெனவே ஏற்படுகிறது. இதய தசைகளுக்கான குழாயில் கொழுப்பு படியும்போது, நாளடைவில், அதன் மீது மெல்லிய சவ்வு உருவாகும். இந்த இடத்தில் மேலும், மேலும் கொழுப்பு சேரும்போது, ஒரு நாள், சவ்வு கிழிந்து, ரசாயனம் வெளியேறும்.
TMHED3992	இது இரண்டே நிமிடங்களில், அந்த இடத்தை, முழுவதுமாக அடைத்து விடும். அந்த நேரத்தில் தான், குழாயில் ரத்த ஓட்டம் முழுதும் தடைபடுகிறது. அப்போது, நெஞ்சு வலி ஏற்படுகிறது. ரத்தம் கிடைக்காத நிலையில், இதய தசை இறக்க நேரிடுகிறது.
TMHED3993	அடைப்பு ஏற்பட்ட பாதை, பெரிதாக இருந்தால், மனித உயிருக்கே ஆபத்து ஏற்பட்டு விடுகிறது. இந்தியாவில், 40 முதல் 50 லட்சம் மக்கள் வரை, ஆண்டுதோறும், இத்தகைய இதய நோயால் இறக்கின்றனர்.
TMHED3994	நெஞ்சு வலி ஏற்பட காரணம் என்ன? ரத்தக் குழாயில் சேரும் கொழுப்பு மீது, மெல்லிய சவ்வு உருவாகிறது.
TMHED3995	இது, "இன்டிமா' என்ற மருத்துவப் பெயரால் அழைக்கப்படுகிறது. இந்த சவ்வின் தடிமனைப் பொறுத்தே, அது கிழியும் அல்லது வெடிக்கும் நாள் நிர்ணயிக்கப்படுகிறது.
TMHED3996	சிலருக்கு, 50 சதவீத அடைப்பு ஏற்பட்டாலே, சவ்வு கிழியும்; சிலருக்கு, 100 சதவீத அடைப்பு ஏற்பட்டு, சவ்வு புஷ்டியான நிலைக்குத் தள்ளப்படும்போது வெடிக்கிறது. அதனால் தான், உடலில் கொழுப்பு சேரக் கூடாது என்று கூறப்படுகிறது.
TMHED3997	நெஞ்சு வலி ஏற்படாமல் தவிர்க்க முடியுமா? அடைப்பு மேலும் ஏற்படாமல் தவிர்த்தால், நெஞ்சு வலியையும் தவிர்க்கலாம். கொலஸ்ட்ரால் மற்றும் டிரைகிளிசரைடு என்ற இரு விதக் கொழுப்புகள் தான், ரத்த நாளங்களில் படிகின்றன. ஒருவருக்கு, ஒரு டெசிலிட்டர் ரத்தத்தில், 130 மிலி கிராம் அளவில் கொலஸ்ட்ராலும், 100 மிலி கிராம் டிரைகிளிசரைடும் இருக்கலாம். அதற்கு மேலான அளவில் இவை இருந்தால், கொழுப்பு படிமானம் அதிகரிக்கும்.
TMHED3998	நெஞ்சு வலி ஏற்படுகிறது என்பதை, நோயாளி எப்போது உணர முடியும்? இதய தசைகளுக்கு ரத்தம் எடுத்துச் செல்லும் குழாய்கள், இதயத்திற்குத் தேவையான ரத்தத்தை விட, 70 முதல் 80 சதவீதம் அதிகமாகவே ரத்தத்தை எடுத்துக் கொள்கின்றன.
TMHED3999	ஆனால், இதயம் இயங்க, 30 சதவீத ரத்தமே போதும். அதிகப்படியான, 70 சதவீத ரத்த சப்ளையில் குறைபாடு ஏற்படும்போது தான், நோயாளி, தனக்கு நெஞ்சு வலி ஏற்படுவதை உணர முடியும்.
TMHED4000	ரத்த குழாய்கள் முழுதுமாய் அடைக்க, 30 முதல் 40 ஆண்டுகள் ஆகலாம். ஆனால், சிலருக்கு, 15 ஆண்டுகளிலேயே தெரிந்து விடுகிறது. 80 சதவீத அடைப்பு உள்ளவர்களுக்கு ஏற்படும் வலி, "ஆஞ்ஜைனா' என்றழைக்கப்படுகிறது. நெஞ்சின் இடது புறத்தில் வலி அல்லது பாரமாக இருப்பது போன்ற உணர்வு ஏற்படலாம். ஓய்வு எடுத்தால், சரியாகி விடும்.
