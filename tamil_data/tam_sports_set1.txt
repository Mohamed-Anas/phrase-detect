ID	Value
TMSPD1	சதங்களின்\N_NN சக்கரவர்த்தி\N_NN சச்சின்.\N_NNP
TMSPD2	ஆசியக்\JJ கோப்பையில்\N_NN ஒரு\QT_QTC நாள்\N_NN மாலைப்பொழுது\N_NN ,\RD_PUNC இந்தியக்\JJ கிரிக்கெட்\N_NN ரசிகர்களுக்கு\N_NN ஓர்\QT_QTC இனிய\JJ செய்தி\N_NN .\RD_PUNC
TMSPD3	அகில\JJ உலக\JJ ஆட்டக்காரர்களுக்கு\N_NN ஓர்\QT_QTC ஆச்சர்ய\JJ செய்தி\N_NN .\RD_PUNC
TMSPD4	ஆம்\N_NN ,\RD_PUNC வங்கதேசத்திற்கு\N_NNP எதிரான\RB அப்போட்டியில்\N_NN இந்திய\JJ அணியின்\N_NN மாரத்தான்\N_NNP பேட்ஸ்மேன்\N_NN சச்சின்டெண்டுல்கர்\N_NNP சதம்\N_NN அடித்துவிட்டார்\V_VM_VF .\RD_PUNC
TMSPD5	ஓராண்டு\N_NN இடைவெளியில்\N_NN ஊசலாடிக்கொண்டிருந்த\V_VM_VNF அந்த\DM_DMD நூறாவது\QT_QTO சதம்\QT_QTC கைகூடியது\V_VM_VF .\RD_PUNC
TMSPD6	அது\PR_PRP அந்நிய\JJ மண்ணாக\N_NN இருந்தபோதிலும்\V_VM_VNF ,\RD_PUNC அரங்கமே\N_NN எழுந்துநின்று\V_VM_VNF வாழ்த்து\N_NN கூறி\V_VM_VNF ஆர்ப்பரித்தது\V_VM_VF .\RD_PUNC
TMSPD7	அந்த\DM_DMD அளப்பறிய\JJ நிகழ்வு\N_NN நடந்ததால்\V_VM_VNF அனைத்து\N_NN மீடியாக்களின்\N_NN எதிர்பார்ப்பு\N_NN செய்தியான\N_NN நூறாவது\QT_QTO சதம்\QT_QTC அடிப்பாரா\N_NN ?\RD_PUNC என்ற\CC_CCS_UT கேள்விக்கு\N_NN விடை\N_NN கொடுத்து\V_VM_VNF அனுப்பினார்\V_VM_VF சச்சின்\N_NNP .\RD_PUNC
TMSPD8	அதோடு\CC_CCD ஓய்வு\N_NN பெறுவாரா\V_VM_VINF ?\RD_PUNC என்ற\CC_CCS_UT அடுத்த\N_NN கேள்விக்கும்\N_NN சேர்த்து\N_NN தனது\PR_PRF மட்டையால்\N_NN பதிலளித்துள்ளர்\V_VM_VF .\RD_PUNC
TMSPD9	99\QT_QTC சதங்கள்\QT_QTC அடித்த\V_VM_VNF பிறகு\N_NST ,\RD_PUNC அனைவரின்\N_NN ஆர்வமும்\N_NN அவரது\N_NN தோளில்\N_NN பாரமாக\RB இறங்க\V_VM_VNF சற்று\QT_QTF மனஅழுத்தத்தோடு\N_NN ஒவ்வொரு\QT_QTC பந்துகளையும்\N_NN சந்திக்க\V_VM_VNF வேண்டியிருந்தது\V_VM_VF .\RD_PUNC 
TMSPD10	இதனால் ஏற்பட்ட இமாலய பதற்றமே ஒவ்வொரு முறையும் செஞ்சுரி வாய்ப்பை தள்ளிப் போட்டுக் கொண்டே வந்தது.
TMSPD11	இதற்கிடையே அந்த ஓராண்டிற்குள், கிட்டத்தட்ட உலகம் முழுவதும் வலம் வந்துவிட்டார், ஏறத்தாழ எல்லா அணிகளிடமும் முயற்சி செய்து பார்த்து விட்டார், நிறைவேறவில்லை.
TMSPD12	கடைசியாக இளம் வீரர்கள் அதிகம் கொண்ட வங்க தேச அணியோடு மோதிப் பார்க்கையில் மீண்டும் ஒரு நீண்ட நேர நிதானமான ஆட்டம் சச்சினிடம் வெளிப்பட்டது.
TMSPD13	90களைத் தாண்ட 99 ரன்களில் ஒவ்வொரு பந்தையும் அவர் சந்தித்த போது, இப்போதாவது சதம் அடிக்கட்டுமே… என்று ஏராளமான எண்ண அலைகளின் பிரதிபலிப்பாக ஒரு ஒற்றை ரன்னைத் தட்டிவிட்டு, ஓரிரு வினாடிகள் அண்ணாந்து ஆகாயத்தை பார்த்து தன்னை சோதித்த இறைவனுக்கு நன்றி கூறிய பிறகு ரசிகர்களின் வாழ்த்துக்களை ஏற்றுக் கொண்டார்.
TMSPD14	உண்மையில் இது இனி வரும் காலங்களில் கூட எவராலும் எட்ட முடியாத இலக்காக இருக்கும் போல… கடந்த 23 ஆண்டுகளில் சச்சின் எடுத்த சதங்களிலேயே மிக மந்தமான ஆட்டமும் இதுதான்.
TMSPD15	சதம் அடிக்க 136 பந்துகளை எடுத்துக் கொண்டார். இதனால் போட்டியின் ரன் வேகம் கணிசமாக குறைந்தது.
TMSPD16	அதனாலோ என்னவோ தெரியவில்லை, அப்போட்டியில் இந்திய அணி கத்துக்குட்டியான வங்க தேசத்திடம் தோற்றும் போனது.
TMSPD17	அதன் காரணமாகவே ஆசியக் கோப்பை கனவும் கலைந்தது.
TMSPD18	போட்டியின் முடிவு பாதமாக அமைந்தாலும், சச்சினின் எட்டாத கனி சிக்கியதே என்ற பூரிப்பில் ரசிகர்கள் தேற்றிக் கொண்டனர்.
TMSPD19	நெருங்க முடியாத சாதனையை தனதாக்கிய சச்சின் டெண்டுல்கர் உண்மையில் அணி நலனுக்காக விளையாடுகிறாரா? சாதனைக்காக ஆடுகிறாரா? என்ற சிக்கலான கேள்வி ஒன்று வல்லுனர்களிடையே ஓர் ஆய்வுக் கேள்வியாகவே வலம் வந்து கொண்டிருக்கிறது.
TMSPD20	அது ஒரு புறம் இருக்கட்டும்.
TMSPD21	விமர்சனங்களை விஞ்சி, வியக்கத்தக்க வரலாறு படைத்த விந்தை வீரர் சச்சின் டெண்டுல்கரின் சாதனை பயணம் தொடரட்டும், அவர் ஓய்வு பெறும் வரை என்று வாழ்த்து கூறி ஆதரவு தர வேண்டியதும் நமது தார்மீக கடமையல்லவா…!
TMSPD22	1989ம் ஆண்டு சச்சின் தனது 16வது வயதில் சர்வதேச கிரிக்கெட்டில் காலடி எடுத்து வைத்து தனது 38வது வயதில் சதத்திலே சதம் கண்டு சாதனை படைத்துள்ளார்.
TMSPD23	1999ல் இருந்து இந்த 100வது சதத்தை எட்ட சச்சின் 33 முறை முயன்று இறுதியாக வங்கதேசத்தில் சாதனை புரிந்துள்ளார் இந்தியாவின் மாஸ்டர் பேட்ஸ்மேன் சச்சின் டெண்டுல்கர் சதமடித்த 51 டெஸ்ட் சதங்களில் 20 சதங்கள் இந்தியாவின் வெற்றியைத் தீர்மானித்தன.
TMSPD24	ஒரு தினப் போட்டிகளில் அவர் அடித்த 49 சதங்களில் 33 சதங்கள் இந்தியாவிற்கு வெற்றியைத் தேடித் தந்துள்ளது.
TMSPD25	இத்தகைய சாதனைகள் சச்சினுக்கு எளிதில் கிடைத்துவிடவில்லை. கிரிக்கெட்டில் 23 வருடங்கள் ஜொலித்துள்ள சச்சின் கிட்டத்தட்ட 13 முறை வெவ்வேறு விதமான காயங்களால் அவதிப்பட்டு விளையாட முடியாமல் ஓய்வெடுக்க நேர்ந்தது.
TMSPD26	எந்த விளையாட்டு வீரரும் சச்சின் அளவுக்கு காயமடைந்திருக்க முடியாது. டென்னிஸ் எல்போ, கணுக்கால் வலி, முதுகு வலி, தோள்பட்டை வலி என இவர் சந்திக்காத வலிகளே இல்லை.
TMSPD27	யாரும் முறியடிக்க முடியாத சாதனைகளைப் படைத்த சச்சின் அகம்பாவம் இல்லாமல் சாதாரணமாகக் காட்சியளித்து இந்தியாவில் மட்டுமல்லாது சர்வதேச கிரிக்கெட் அரங்கிலும் ரசிகர்கள் மனதில் இடம் பிடித்து சாதனை படைத்துள்ளார்.
TMSPD28	தென் ஆப்ரிக்க கேப்டன் டிவில்லியர்ஸ் வேகத்தால் வீழ்த்துவோம்.
TMSPD29	சமீபத்தில் ஆஸ்திரேலியா மற்றும் வெஸ்ட் இண்டீஸ் அணிகளுக்கு எதிராக நடந்த போட்டிகளில் இந்திய பேட்ஸ்மேன்கள் அடித்து நொறுக்கினர்.
TMSPD30	அதே சமயம், இந்திய மைதானங்கள் அளவில் சற்று சிறியவை. அதனால், பவுண்டரி சிக்சர் அடிப்பது எளிது என்பதுடன் வேகப் பந்துவீச்சும் அங்கு அவ்வளவாக எடுபடாது.
TMSPD31	இதையெல்லாம் கவனத்தில் கொண்டால், தென் ஆப்ரிக்க மண்ணில் அவர்கள் அவ்வளவு எளிதாக ரன் குவித்துவிட முடியாது என்பதை நாங்கள் உணர்ந்துள்ளோம்.
TMSPD32	அதே சமயம், அவர்களைக் குறைத்து மதிப்பிடவும் விரும்பவில்லை.
TMSPD33	எங்கள் அணியின் முக்கிய பலம் வேகப் பந்துவீச்சு தான். ஸ்டெய்ன் விளையாடாத போட்டிகளிலும் கூட பிலேண்டர், மார்னி மார்க்கெல், ரியான் மெக்லாரன், வேய்ன் பார்னெல் ஆகியோர் சிறப்பாக செயல்பட்டு வருகின்றனர்.
TMSPD34	எனவே, இந்திய பேட்ஸ்மேன்களைக் கட்டுப்படுத்த எங்களால் முடியும் என நம்புகிறேன்.
TMSPD35	ஐபிஎல் போட்டியில் விளையாடி உள்ளதால் கோஹ்லி, தவான், ரோகித், டோனி ஆகியோரின் பலம், பலவீனம் பற்றி நன்கு அறிந்துள்ளோம்.
TMSPD36	அதற்கு ஏற்ப வியூகம் அமைத்து நெருக்கடி கொடுப்போம். பாகிஸ்தான் தொடரில் எங்கள் பேட்ஸ்மேன்கள் அவ்வளவு சிறப்பான ஆட்டத்தை வெளிப்படுத்தவில்லை.
TMSPD37	இந்திய தொடரில் தவறுகளை திருத்திக் கொண்டு அதிக ரன் குவிக்க முயற்சிப்போம்.
TMSPD38	தென்னாப்ரிக்காவில் உடைந்து நொறுங்க காத்திருக்கும் சாதனைகள்!
TMSPD39	டோனி தலைமையிலான இந்திய அணி தென் ஆப்ரிக்காவுடன் 3 ஒருநாள் மற்றும் 2 டெஸ்ட் போட்டிகளில் விளையாட உள்ளது.
TMSPD40	கடினமான இந்த தொடருக்காக, இந்திய அணி வீரர்கள் நேற்று அதிகாலை ஜோகன்னஸ்பர்க் புறப்பட்டனர்.
TMSPD41	ஒருநாள் போட்டிகளில் அதிக ரன் குவித்த அணிகள் பட்டியலில் இந்தியா, ஆஸ்திரேலிய அணிகள் தலா ஒரு லட்சத்து 82 ஆயிரத்து 881 ரன் குவித்து சமநிலையில் உள்ளன.
TMSPD42	எனினும், ஆஸி அணி 505 வெற்றிகளைக் குவித்துள்ள நிலையில் இந்தியா 423 வெற்றிகள் பெற்றுள்ளது.
TMSPD43	தென் ஆப்ரிக்காவுடன் ஜோகன்னஸ்பர்கில் நாளை மறுநாள் நடக்கவுள்ள முதல் ஒருநாள் போட்டியில், இந்திய அணி முதல் ரன் எடுக்கும்போது ஆஸ்திரேலிய அணியை முந்தி முதலிடத்தை பிடிக்கும்.
TMSPD44	இந்த பட்டியலில் பாகிஸ்தான், இலங்கை, வெஸ்ட் இண்டீஸ் அணிகள் அடுத்த இடங்களில் உள்ளன.
TMSPD45	2013ல் நடந்த ஒருநாள் போட்டிகளில் அதிக ரன் குவித்த வீரர்கள் பட்டியலில் முதலிடம் பிடிக்க இந்தியாவின் விராத் கோஹ்லி, ரோகித் ஷர்மா, ஷிகார் தவான் மற்றும் பாகிஸ்தான் கேப்டன் மிஸ்பா உல் ஹக் ஆகியோரிடையே போட்டி நிலவுகிறது.
TMSPD46	தென் ஆப்ரிக்காவுடன் நடக்கும் 3 ஒருநாள் போட்டிகளில் கோஹ்லி, ரோகித், தவான் அதிக ரன் குவித்து முதலிடத்தை பிடிக்க முயற்சிப்பார்கள்.
TMSPD47	இந்திய அணி கேப்டன் டோனி, ஒருநாள் போட்டிகளில் அதிக ரன் குவித்த இந்திய கேப்டன் என்ற வகையில் அசாருதீனின் சாதனையை முறியடித்து முதல் இடம் பிடிப்பார் என எதிர்பார்க்கப்படுகிறது.
TMSPD48	அவர் கேப்டனாக இதுவரை 151 போட்டிகளில் விளையாடி 5213 ரன் குவித்துள்ளார்.
TMSPD49	அசாருதீன் கேப்டனாக இருந்த 174 போட்டிகளில் 5239 ரன் குவித்துள்ளார்.
TMSPD50	அவரது சாதனையை தகர்க்க, டோனிக்கு இன்னும் 27 ரன் மட்டுமே தேவை.
TMSPD51	இந்தியா 30 என்ற கணக்கில் வென்றால், இந்திய அணிக்காக ஒருநாள் போட்டிகளில் அதிக வெற்றிகளைக் குவித்த கேப்டன் என்ற பெருமையும் டோனிக்கு கிடைக்கும்.
TMSPD52	இந்த வகையில் அசாருதீன் 90 வெற்றிகள் பெற்று முதலிடத்திலும், டோனி 88 வெற்றிகளுடன் 2வது இடத்திலும் உள்ளனர்.
TMSPD53	தமிழக அணியுடனான ரஞ்சி கோப்பை பி பிரிவு லீக் ஆட்டத்தில், சவுராஷ்டிரா முன்னிலை பெற்றது!
TMSPD54	சென்னை, சேப்பாக்கம் எம்.ஏ.சிதம்பரம் மைதானத்தில் நடந்த போட்டியில் (நவ. 28-டிச.1), டாசில் வென்ற சவுராஷ்டிரா அணி முதலில் பந்துவீசியது.
TMSPD55	தமிழக அணி முதல் இன்னிங்சில் 8 விக்கெட் இழப்புக்கு 565 ரன் குவித்து டிக்ளேர் செய்தது. முகுந்த் 240 ரன், தினேஷ் கார்த்திக் 133 ரன் விளாசினர்.
TMSPD56	அடுத்து முதல் இன்னிங்சை தொடங்கிய சவுராஷ்டிரா அணி, 3ம் நாள் ஆட்ட முடிவில் 3 விக்கெட் இழப்புக்கு 326 ரன் எடுத்திருந்தது.
TMSPD57	செதேஷ்வர் புஜாரா 152 ரன், கேப்டன் ஜெய்தேவ் ஷா 133 ரன்னுடன் களத்தில் இருந்தனர். கை வசம் 7 விக்கெட் இருக்க, முதல் இன்னிங்சில் முன்னிலை பெற சவுராஷ்டிரா அணிக்கு இன்னும் 240 ரன் தேவை என்ற பரபரப்பான நிலையில், நேற்று கடைசி நாள் ஆட்டம் நடைபெற்றது.
TMSPD58	புஜாரா - ஜெய்தேவ் ஜோடி தொடர்ந்து சிறப்பாக விளையாடி ரன் குவித்தது.
TMSPD59	இவர்களைப் பிரிக்க தமிழக பவுலர்கள் மேற்கொண்ட முயற்சிகள் பலிக்கவில்லை. அபாரமாக விளையாடிய புஜாரா இரட்டை சதம் அடித்து அசத்தினார்.
TMSPD60	இந்த ஜோடி 4வது விக்கெட்டுக்கு 353 ரன் சேர்த்தது. இரட்டை சதத்தை நெருங்கிய நிலையில், ஜெய்தேவ் 195 ரன் எடுத்து அஸ்வின் கிறிஸ்ட் பந்துவீச்சில் அபராஜித் வசம் பிடிபட்டார்.
TMSPD61	அடுத்து வந்த வாசவதாவும் புஜாராவுக்கு பொறுப்புடன் கம்பெனி கொடுக்க, இருவரும் முதல் இன்னிங்சில் முன்னிலை பெறுவதை உறுதி செய்தனர்.
TMSPD62	புஜாரா 269 ரன், வாசவதா 70 ரன் எடுத்து அபராஜித் பந்துவீச்சில் அஸ்வின் கிறிஸ்டிடம் கேட்ச் கொடுத்து ஆட்டமிழந்தனர்.
TMSPD63	சவுராஷ்டிரா அணி 161.4 ஓவரில் 6 விக்கெட் இழப்புக்கு 581 ரன் எடுத்திருந்த நிலையில், போட்டி டிராவில் முடிந்தது.
TMSPD64	தமிழக பந்துவீச்சில் அபராஜித் 2, பாலாஜி, கிறிஸ்ட், பிரசன்னா தலா ஒரு விக்கெட் வீழ்த்தினர்.
TMSPD65	சவுராஷ்டிரா அணிக்கு 3 புள்ளியும், தமிழக அணிக்கு 1 புள்ளியும் கிடைத்தன.
TMSPD66	விதர்பா அணியுடனான ரஞ்சி கோப்பை 338 ரன் வித்தியாசத்தில் மும்பை அபார வெற்றி!
TMSPD67	மும்பையில் விதர்பா அணியுடனான ரஞ்சி கோப்பை ஏ பிரிவு லீக் ஆட்டத்தில், மும்பை அணி 338 ரன் வித்தியாசத்தில் அபாரமாக வென்று ஏ பிரிவில் முதலிடத்துக்கு முன்னேறியது. மும்பை, வாங்கடே ஸ்டேடியத்தில் நடந்த இப்போட்டியில் (நவ. 28 - டிச. 1), டாசில் வென்ற விதர்பா அணி முதலில் பந்துவீசியது.
TMSPD68	மும்பை அணி முதல் இன்னிங்சில் 261 ரன்னுக்கு ஆல் அவுட் ஆனது.
TMSPD69	தொடக்க வீரர் வாசிம் ஜாபர் முதல் தர போட்டிகளில் தனது 50வது சதத்தை பதிவு செய்து அசத்தினார்.
TMSPD70	அடுத்து முதல் இன்னிங்சை தொடங்கிய விதர்பா அணி, மும்பை அணியின் துல்லியமான பந்துவீச்சை சமாளிக்க முடியாமல் 41.4 ஓவரில் வெறும் 113 ரன்னுக்கு சுருண்டது.
TMSPD71	இதைத் தொடர்ந்து 141 ரன் முன்னிலையுடன் 2வது இன்னிங்சை தொடங்கிய மும்பை அணி 4 விக்கெட் இழப்புக்கு 381 ரன் என்ற ஸ்கோருடன் 2வது இன்னிங்சை டிக்ளேர் செய்தது.
TMSPD72	ஆதித்யா தாரே 172, ரகானே 133 ரன் விளாசினர்.இதைத் தொடர்ந்து 530 ரன் எடுத்தால் வெற்றி என்ற இமாலய இலக்குடன் 2வது இன்னிங்சை தொடங்கிய விதர்பா அணி 3ம் நாள் ஆட்ட முடிவில் 8 விக்கெட் இழப்புக்கு 177 ரன் எடுத்திருந்தது.
TMSPD73	கேப்டன் ஸ்ரீவஸ்தவா அதிகபட்சமாக 69 ரன் எடுத்தார். ஸ்ரீகாந்த் வாஹ் 34, வாக்கரே இருவரும் கடைசி நாளான நேற்று ஆட்டத்தை தொடர்ந்தனர்.
TMSPD74	வாக்கரே 7, சந்தீப் சிங் (0) இருவரும் ஷர்துல் தாகுர் பந்துவீச்சில் அடுத்தடுத்து ஆட்டமிழந்தனர்.
TMSPD75	விதர்பா அணி 2வது இன்னிங்சில் 46.4 ஓவரில் 191 ரன் எடுத்து ஆல் அவுட் ஆனது. ஸ்ரீகாந்த் வாஹ் 41 ரன்னுடன் ஆட்டமிழக்காமல் இருந்தார்.
TMSPD76	ஷர்துல் தாகுர் 4, தபோல்கர் 2, ஜாகீர், அக்பர், அபிஷேக், சூரியகுமார் தலா ஒரு விக்கெட் வீழ்த்தினர்.
TMSPD77	மும்பை அணி 338 ரன் வித்தியாசத்தில் அபாரமாக வென்றது. அந்த அணிக்கு 6 புள்ளிகள் கிடைத்தன.
TMSPD78	இந்த வெற்றியுடன் மும்பை அணி ஏ பிரிவில் 19 புள்ளிகளுடன் முதல் இடத்துக்கு முன்னேறியது (4 போட்டி, 3 வெற்றி, 1 டிரா). குஜராத் (17), பஞ்சாப் (16) அடுத்தடுத்த இடங்களில் உள்ளன.
TMSPD79	சவுராஷ்டிரா அணியுடனான ரஞ்சி கோப்பை லீக் ஆட்டம் : தமிழகம் 565/8 டிக்ளேர்.
TMSPD80	சென்னை, சேப்பாக்கம் எம்.ஏ.சிதம்பரம் மைதானத்தில் நடந்து வரும் இப்போட்டியில் (நவ. 28-டிச.1), டாசில் வென்ற சவுராஷ்டிரா அணி முதலில் பந்துவீசியது.
TMSPD81	தமிழக அணி முதல் நாள் ஆட்ட நேர முடிவில் 2 விக்கெட் இழப்புக்கு 268 ரன் எடுத்திருந்தது. முரளி விஜய் 62, பத்ரிநாத் 56 ரன் எடுத்து ஆட்டமிழந்தனர்.
TMSPD82	முகுந்த் 103 ரன் (230 பந்து, 10 பவுண்டரி), அபராஜித் 40 ரன்னுடன் நேற்று ஆட்டத்தை தொடர்ந்தனர்.
TMSPD83	அபராஜித் 50 ரன் எடுத்து உனத்காட் வேகத்தில் விக்கெட் கீப்பர் ஜோகியானி வசம் பிடிபட்டார்.
TMSPD84	முகுந்த் - அபராஜித் ஜோடி 3வது விக்கெட்டுக்கு 107 ரன் சேர்தது. அடுத்து முகுந்த்துடன் தினேஷ் கார்த்திக் இணைந்தார்.
TMSPD85	இந்த ஜோடியை பிரிக்க முடியாமல் சவுராஷ்டிரா பந்துவீச்சாளர்கள் திணறினர்.
TMSPD86	முகுந்த் இரட்டை சதம் விளாசி அசத்தினார். மறுமுனையில் கார்த்திக் சதம் அடித்தார்.
TMSPD87	இருவரும் பொறுப்புடன் விளையாடி 4வது விக்கெட்டுக்கு 240 ரன் சேர்த்தனர்.
TMSPD88	கார்த்திக் 133 ரன் (192 பந்து, 14 பவுண்டரி, 1 சிக்சர்), பிரசன்னா 4, இந்திரஜித் 3 ரன் எடுத்து உனத்காட் வேகத்தில் ஜோகியானியிடம் கேட்ச் கொடுத்து ஆட்டமிழந்தனர்.
TMSPD89	சிறப்பாக விளையாடிய முகுந்த் 240 ரன் எடுத்து (437 பந்து, 20 பவுண்டரி, 1 சிக்சர்) மக்வானா பந்துவீச்சில் கிளீன் போல்டானார்.
TMSPD90	கேப்டன் எல்.பாலாஜியும் மக்வானா பந்துவீச்சில் டக் அவுட் ஆகி பெவிலியன் திரும்பினார்.
TMSPD91	தமிழக அணி 158.2 ஓவரில் 8 விக்கெட் இழப்புக்கு 565 ரன் குவித்து முதல் இன்னிங்சை டிக்ளேர் செய்தது.
TMSPD92	அஸ்வின் கிறிஸ்ட் 4 ரன்னுடன் ஆட்டமிழக்காமல் இருந்தார்.
TMSPD93	சவுராஷ்டிரா பந்துவீச்சில் ஜெய்தேவ் உனத்காட் 4, மக்வானா 2, சிராக் ஜனி, வாசவதா தலா ஒரு விக்கெட் வீழ்த்தினர்.
TMSPD94	அடுத்து முதல் இன்னிங்சை தொடங்கிய சவுராஷ்டிரா அணி, 2ம் நாள் ஆட்ட முடிவில் ஒரு விக்கெட் இழப்புக்கு 12 ரன் எடுத்துள்ளது.
TMSPD95	ஜோகியானி ரன் ஏதும் எடுக்காத நிலையில் ரன் அவுட் ஆனார்.
TMSPD96	பூஷன் சவுகான் 3, செதேஷ்வர் புஜாரா 8 ரன்னுடன் களத்தில் உள்ளனர். இன்று 3வது நாள் ஆட்டம் நடக்கிறது.
TMSPD97	தமிழகம் - சவுராஷ்டிரா அணியுடனான ரஞ்சி கோப்பையில் தமிழகம் 2 விக்கெட்டுக்கு 268..
TMSPD98	சென்னை சேப்பாக்கத்தில் நடைபெறும் சவுராஷ்டிரா அணியுடனான ரஞ்சி கோப்பை பி பிரிவு லீக் ஆட்டத்தில், தமிழக அணி முதல் இன்னிங்சில் 2 விக்கெட் இழப்புக்கு 268 ரன் குவித்துள்ளது.
TMSPD99	தமிழக அணி தொடக்க வீரர்களாக அபிநவ் முகுந்த், முரளி விஜய் களமிறங்கினர்.
TMSPD100	இருவரும் முதல் விக்கெட்டுக்கு 97 ரன் சேர்த்து சிறப்பான அடித்தளம் அமைத்தனர்.
TMSPD101	விஜய் 62 ரன் எடுத்து (93 பந்து, 9 பவுண்டரி, 2 சிக்சர்) ஆட்டமிழந்தார்.
TMSPD102	அடுத்து முகுந்த்துடன் பத்ரிநாத் ஜோடி சேர்ந்தார். இந்த ஜோடி 2வது விக்கெட்டுக்கு 93 ரன் சேர்த்தது.
TMSPD103	பத்ரிநாத் 56 ரன் எடுத்து (91 பந்து, 10 பவுண்டரி, 1 சிக்சர்) பெவிலியன் திரும்பினார்.
TMSPD104	இதைத் தொடர்ந்து உள்ளே வந்த அபராஜித் பொறுப்புடன் விளையாடி கம்பெனி கொடுக்க, முகுந்த் சதம் விளாசி அசத்தினார்.
TMSPD105	முதல் நாள் ஆட்ட நேர முடிவில் தமிழக அணி முதல் இன்னிங்சில் 2 விக்கெட் இழப்புக்கு 268 ரன் எடுத்துள்ளது.
TMSPD106	முகுந்த் 103 ரன் (230 பந்து, 10 பவுண்டரி), அபராஜித் 40 ரன்னுடன் களத்தில் உள்ளனர்.
TMSPD107	இன்று 2வது நாள் ஆட்டம் நடக்கிறது.
TMSPD108	இந்தியா - வெஸ்ட் இண்டீசுக்கு எதிரான 3வது ஒருநாள் போட்டியில் வெற்றி!!
TMSPD109	இந்தியாவுக்கு சுற்றுப்பயணம் மேற்கொண்ட வெஸ்ட் இண்டீஸ் அணி 2 டெஸ்ட் மற்றும் 3 ஒரு நாள் போட்டிகளில் விளையாடியது.
TMSPD110	இதில் 2-0 என்ற கணக்கில் இந்திய அணி டெஸ்ட் தொடரை வென்றது.
TMSPD111	இதையடுத்து இரு அணிகளுக்கும் இடையேயான ஒருநாள் போட்டி தொடர் நடைபெற்றது.
TMSPD112	கொச்சியில் கடந்த 21ம் தேதி நடந்த முதல் ஒரு நாள் போட்டியில் இந்தியா 6 விக்கெட் வித்தியாசத்தில் வென்றது.
TMSPD113	இதையடுத்து விசாகபட்டினத்தில் கடந்த 24ம் தேதி நடந்த 2வது ஒருநாள் போட்டியில் வெஸ்ட் இண்டீஸ் அணி 2 விக்கெட் வித்தியாசத்தில் போராடி வெற்றி பெற்றது.
TMSPD114	இதனால் தொடர் 1-1 என சமநிலையில் இருந்தது.
TMSPD115	இந்நிலையில், வெற்றியை தீர்மானிக்கும் 3வது மற்றும் கடைசி ஒரு நாள் போட்டி நேற்று கான்பூர் க்ரீன் பார்க் மைதானத்தில் பகல் ஆட்டமாக நடைபெற்றது.
TMSPD116	டாஸ் வென்ற இந்திய அணி முதலில் பந்து வீச்சை தேர்வு செய்தது.
TMSPD117	தொடக்க ஆட்டக்காரர்களாக வெஸ்ட் இண்டீஸ் அணியின் சார்லஸ், போவெல் களமிறங்கினர்.
TMSPD118	11 ரன்கள் எடுத்திருந்த நிலையில், புவனேஸ்வர் குமார் பந்தில் ஸ்டம்புகள் சிதற சார்லஸ் ஆட்டமிழந்தார்.
TMSPD119	பின்னர் போவெலுடன் சாமுவேல்ஸ் ஜோடி சேர்ந்தார்.
TMSPD120	இந்த ஜோடி பொறுப்புடன் விளையாடி ரன்களை சேர்த்தது.
TMSPD121	போவெல் 70 ரன் (81 பந்து, 9 பவுண்டரி), சாமுவேல்ஸ் 71 ரன் (93 பந்து, 7 பவுண்டரி, 1 சிக்சர்) எடுத்து ஆட்டமிழந்தனர்.
TMSPD122	இதையடுத்து களமிறங்கிய டிஎம் பிராவோ பொறுப்புடன் விளையாடினார்.
TMSPD123	சிம்மன்ஸ் 13, கேப்டன் பிராவோ 4 ரன் எடுத்து பெவிலியன் திரும்பினர்.
TMSPD124	50 ஓவர்கள் முடிவில் வெஸ்ட் இண்டீஸ் அணி 5 விக்கெட் இழப்புக்கு 263 ரன்கள் எடுத்தது.
TMSPD125	டிஎம் பிராவோ 51, சம்மி 37 ரன்களுடன் ஆட்டமிழக்காமல் இருந்தனர்.
TMSPD126	இந்திய தரப்பில் அஸ்வின் 2, ஜடேஜா, சமி, புவனேஸ்வர் குமார் ஆகியோர் தலா ஒரு விக்கெட் வீழ்த்தினர்.
TMSPD127	தொடர்ந்து 264 ரன் எடுத்தால் வெற்றி என்ற இலக்குடன் இந்திய அணி களமிறங்கியது.
TMSPD128	துவக்க ஆட்டக்காரர்களாக ரோகித் சர்மா, ஷிகார் தவான் களமிறங்கினர்.
TMSPD129	பின்னர் தவானுடன், ஜோடி சேர்ந்த கோஹ்லி 19 ரன்னில் அவுட்டானார். இருப்பினும் வெஸ்ட் இண்டீஸ் பந்துவீச்சை சிறப்பாக எதிர்கொண்ட தவான் சதம் அடித்து அசத்தினார்.
TMSPD130	இது அவருக்கு சர்வதேச ஒருநாள் போட்டியில் 5வது சதம் ஆகும். 119 ரன்கள் எடுத்த தவான், பிராவோ பந்து வீச்சில் ஆட்டமிழந்தார் (95 பந்து, 20 பவுண்டரி).
TMSPD131	பின்னர் களமிறங்கிய யுவராஜ் சிங் 55 (74 பந்து, 7 பவுண்டரி), ரெய்னா 34 (43 பந்து, 3 பவுண்டரி) ரன் எடுத்து பெவிலியன் திரும்பினர்.
TMSPD132	இதையடுத்து களமிறங்கிய கேப்டன் தோனி 23, ஜடேஜா 2 ரன் எடுத்து 23 பந்துகள் எஞ்சியிருந்த நிலையில் வெற்றியை உறுதி செய்தனர்.
TMSPD133	இதன் மூலம் 3 போட்டிகள் கொண்ட தொடரை இந்திய அணி 2-1 என்ற புள்ளி கணக்கில் வென்று கோப்பையை கைப்பற்றியது.
TMSPD134	ஆட்ட நாயகன் விருது தவானுக்கும், தொடர் நாயகன் விருது கோஹ்லிக்கும் வழங்கப்பட்டது.
TMSPD135	கிரிக்கெட் அணியின் முன்னாள் கேப்டன் சவுரவ் கங்குலியின் கருத்து.
TMSPD136	`` பாரத ரத்னா விருதுக்கு மிகச் சரியானவர் சச்சின். அதற்கான எல்லா தகுதிகளும் அவருக்கு உண்டு. இதில், எந்த வித மாற்றுக் கருத்தும் இல்லை  `  `  என, சவுரவ் கங்குலி கூறினார்.
TMSPD137	இந்திய கிரிக்கெட் அணியின் முன்னாள் கேப்டன் சவுரவ் கங்குலி, 41. சென்னையில் தனியார் நிகழ்ச்சியில் பங்கேற்ற இவர் கூறியது:
TMSPD138	தென் ஆப்பிரிக்காவுக்கு எதிரான தொடரில் பங்கேற்கும், இந்திய கிரிக்கெட் அணியில் ஜாகிர்கான் சேர்க்கப்பட்டது மிகவும் நல்ல விஷயம் தான்.
TMSPD139	வளர்ந்து வரும் வேகப்பந்து வீச்சாளர்கள் முகமது ஷமி, புவனேஷ்குமாரும் இடம் பெற்றதால், திறமையான அணியாக உள்ளது.வளர்ந்து வரும் வேகப்பந்து வீச்சாளர்கள் முகமது ஷமி, புவனேஷ்குமாரும் இடம் பெற்றதால், திறமையான அணியாக உள்ளது.
TMSPD140	தென் ஆப்பிரிக்காவுக்கு எதிரான தொடரில், இந்திய அணி நிச்சயம் கோப்பை கைப்பற்றும்.
TMSPD141	சச்சின் ஓய்வு பெற்றதால், டெஸ்ட் அணியில் 4 ஆவது இடத்தில் யார் களமிறங்குவது என்ற கேள்வி எழுந்து உள்ளது.
TMSPD142	இந்த இடத்தில் தோனி வர வேண்டும் என்பது என் விருப்பம். ஆனால், விராத் கோஹ்லி களமிறங்க வேண்டும் என, தோனி நினைக்கிறார். இவ்வாறு கங்குலி தெரிவித்தார்.
TMSPD143	ஒலிம்பிக்ஸின் கதையும் சில துணைக் கதைகளும் சரிசமநிலையற்ற ஐந்து வளைய விளையாட்டுகள்.
TMSPD144	ஒலிம்பிக்ஸின் பூர்வீகம் கிரேக்க நாட்டின் ஒரு பட்டணம் என்பது விளையாட்டுகளை அரைகுறையாகக் கவனிப்பவர்களுக்குக்கூடத் தெரியும்.
TMSPD145	இன்றைக்குப் புதிய வடிவங்களோடு பரிணமித்திருக்கும் நவீன ஒலிம்பிக்ஸுக்கும் இங்கிலாந்துக்கும் சுற்றுமுகமான ஆனால் நெருக்கமான தொடர்பு உண்டு.
TMSPD146	இந்த உறவை வெளிப்படுத்தியவர் ஓர் ஆங்கிலேயர் அல்ல.
TMSPD147	ஆங்கிலக் கலாச்சார நேசகரான Charles Pierre Coubertin (1863 - 1937) என்ற பிரான்சு நாட்டவர்.
TMSPD148	கொபார்ட்டின்தான் செயலற்றுப்போன இந்தப் பண்டைய விளையாட்டுகளை மீள்கண்டுபிடித்தவர்.
TMSPD149	இன்றைக்கும் ஒலிம்பிக்ஸ் என்னும் வார்த்தையைக் கேட்டவுடன் நினைவுக்கு வரும் ‘வாகை சூடுவதல்ல பங்குகொள்வதுதான் முக்கியம்’ என்னும் சாசுவதமான வார்த்தைகளின் சொந்தக்காரர் இவர்தான்.
TMSPD150	நவீன ஒலிம்பிக்ஸ் மறுபடியும் உருவாக ஆங்கிலக் கலாச்சாரத்துடன் இணைந்த மூன்று சம்பவங்கள் கொபார்ட்டினுக்கு உறுதுணையாக இருந்தன.
TMSPD151	ஒன்று இந்தியப் புரட்சி ஆண்டான 1857இல் வெளி வந்த Thomas Hughes எழுதிய Tom Brown’s School Days நாவல்.
TMSPD152	இந்த ஆங்கில நூலைப் பிரான்சுக்காரர் வாசித்திருந்தார்.
TMSPD153	அதில் பொதிந்திருந்த செய்தி இவருக்குப் பிடித்திருந்தது.
TMSPD154	அதைவிட அது தந்த தகவல் பிரஷியாவுடன் நடந்த போரில் தோல்வியடைந்து சோர்ந்துபோயிருந்த பிரான்சை மீண்டெழச்செய்யும் என்று நம்பினார்.
TMSPD155	விளையாட்டு உடலைக் கட்டுப்படுத்துவது மட்டுமல்ல, ஒழுக்கத்தையும் தனி ஆளுமையையும் தரக்கூடும்; பந்தயங்கள் மனத்துக்கினிய, மகிழ்ச்சியான, பொழுதுபோக்கான காரியங்கள் மட்டுமல்ல சமுதாயத்தை மாற்றியமைக்கவும் தேசங்களிடையே நட்பையும் நல்லுறவையும் அவற்றால் வளர்க்க முடியும் என்று நாவலில் வரும் தாமஸ் ஆர்னாலட் கூறும் புத்திமதிகள் இவரைப் பாதித்திருந்தன.
TMSPD156	நான் மாணவராயிருந்த நாட்களில் இன்றைக்கு ஹாரி போட்டர்போல் இந்த நாவலில் வரும் டாம் பிரவுன் என்ற பதின்ம வயதுக் கதாநாயக இளைஞன் என் போன்றோரை உற்சாகத்தில் ஆழ்த்தியிருந்தான்.
TMSPD157	அந்த நாட்களில் யாழ்ப்பாணத்தில் மிஷனரிமார் நடத்திவந்த ஆங்கிலக் கல்லூரிகளில் மாணவர்களின் தசை ஆற்றலை உரப்படுத்த மட்டுமல்ல தசைவலிவான கிறிஸ்துவத்தைப் போதிக்கவும் இந்நூல் கட்டாய வாசிப்பாயிருந்தது.
TMSPD158	அந்த நாட்களில் இந்த நாவல் பற்றித் தெரிந்திருக்காவிட்டால் எதோ ஜுராசிக் பார்க்கில் இருந்து வந்த ஆள் என்று நினைத்ததுண்டு.
TMSPD159	ஆனால் நாடுகளிடையே நல்லெண்ணமும் நேசமும் வளரும் என்று கொபார்ட்டின் எதிர்பார்த்தது நடக்கவில்லை.
TMSPD160	மூன்றாம் ஒலிம்பிக்ஸ் போட்டிகள் நடந்து முடிந்தவுடனே முதலாம் உலக மகாயுத்தம் ஐரோப்பாவில் ஆரம்பமாயிற்று.
TMSPD161	இந்தக் கட்டத்தில் தேவையில்லாத சின்னக் கிளைக் கதையைப் புகுத்துகிறேன். Tom Brown’s School Days வெளிவந்த சில ஆண்டுகளுக்குப் பின் Alec Waugh எழுதிய The Loom of Youth என்னும் நாவல் வெளிவந்தது.
TMSPD162	எதிர்மறையான செய்தியைத் தந்தது. விளையாட்டு முக்கியமல்ல.
TMSPD163	இலக்கியந்தான் வாழ்வை உய்விக்கும் என்பது அந்தக் கதாசிரியர் சொல்லிய கருத்து.
TMSPD164	மறுபடியும் கொபார்ட்டினுக்கு வருவோம்.
TMSPD165	இரண்டாவதாக இவரைக் கவர்ந்த ஆங்கிலேய நிகழ்ச்சி 1850இலிருந்து ஆண்டு தோறும் மச் வென்லோக் என்ற பசுமையான ஆங்கிலக் கிராமத்தில் நடைபெற்ற பண்டைய ஒலிம்பிக்ஸ் பாணியில் ஒழுங்கு செய்யப்பட்ட போட்டிகள். அணிகள் ஆட்டமான உதைபந்தாட்டம், கிரிக்கட் போன்றவற்றுடன் திடல்தளப் பந்தயங்களான ஓடுதல், பாய்தல், எறிதல் ஆகியவை இடம்பெற்றிருந்தன.
TMSPD166	இதை William Penny Brookes என்ற வைத்தியர் நடத்திவந்தார்.
TMSPD167	அன்றைக்கு உருவாகி வந்த தொழிலாள வர்க்கத்தினரின் தார்மீகத்தையும் அறிவாற்றலையும் மேம்படுத்த வாசிப்புப் பழக்கத்தை மட்டும் அல்ல அவர்களின் தேகத்தையும் உடல்நலத் தகுதியையும் வலுப்படுத்த விளையாட்டுகளையும் இந்த வைத்தியர் அறிமுகப்படுத்தினார்.
TMSPD168	அவற்றை நேரில் பார்த்த கொபார்ட்டின் உலகளவில் இதை ஏன் சாதிக்க முடியாது என்று நினைத்தார். மிகுதி சரித்திரமாயிற்று.
TMSPD169	ஒலிம்பிக்ஸ் ஆரம்பமாவதற்கு இங்கிலாந்து இன்னுமொரு விதத்திலும் காரணமாக இருந்தது.
TMSPD170	விளையாட்டுகள் பற்றிய விதிமுறைகள் யாவும் இங்கிலாந்தில்தான் முறைப்படுத்தப்பட்டன.
TMSPD171	முரணான விதிகள் கொண்ட விளையாட்டுகள் தொகுக்கப்பட்டு ஒரே மாதிரியான தன்மையுடன் சீரமைக்கப்பட்டது இங்கிலாந்தில்தான்.
TMSPD172	இதற்கு ஜேம்ஸ் மன்னரின் ஆட்சியில் 1618இல் வெளிவந்த Book of Sports காரணமாயிற்று.
TMSPD173	இந்தக் கைநூலில் என்ன விளையாட்டுகள் அங்கீகரிக்கப்பட்டவை, எப்படி விளையாட வேண்டும் என்று வரையறுக்கப்பட்டிருந்தது.
TMSPD174	ஜேம்ஸ் மன்னர்கூட உடற்பயிற்சி மக்களைச் சோம்பேறித்தனத்திலிருந்தும் அவர்களின் மனநிறைவற்ற வாழ்விலிருந்தும் மீட்டு ஆற்றலும் உடல்வலுவுமுடைய மனிதர்களாக மாற்றும் என எதிர்பார்த்தார்.
TMSPD175	உலகின் எல்லா விஷயங்களையும் போலவே ஒலிம்பிக்ஸும் படிப்படியாக வளர்ச்சி அடைந்திருக்கிறது.
TMSPD176	முதல் பதின்மூன்று ஒலிம்பிக்ஸ்களில் ஒரே ஒரு நிகழ்ச்சியாக 200 மீட்டர் குறுவிரை (sprint) ஓட்டந்தான் இருந்தது. பிறகுதான் தொலைதூர ஓட்டங்களும் மற்போரும் அறிமுகப்படுத்தப்பட்டன.
TMSPD177	கிரேக்கர்களுக்கு மட்டுமல்ல கிரேக்கமொழி பேசத் தெரிந்தவர்களுக்கு மட்டுமே என்றிருந்த விளையாட்டுகளைச் சர்வதேச நிகழ்ச்சியாக்கியவர்கள் ரோமர்களே.
TMSPD178	பன்னாட்டினரும் அனுமதிக்கப்பட்ட போட்டிகளில் வெற்றிபெற்ற முதல் கிரேக்கரல்லாதவர் என்ற பெருமை கி. பி. 385 போட்டிகளில் ஆமினியாவிலிருந்து வந்த பாரசீகரான Varazdatesஐச் சேரும்.
TMSPD179	ஒரு நாள் மட்டுமே நடந்த போட்டிகள் ஐந்து நாட்களுக்கு விரிந்து இப்போது பதினேழு நாள் திருவிழாவாக நீடித்திருக்கிறது.
TMSPD180	பொதுக்கருத்தில் இருப்பதுபோல் அந்தப் பண்டைய விளையாட்டுகள் பரிசுத்தமானவையும் நேர்மையானவையும் அல்ல.
TMSPD181	இன்றைக்கு இருக்கும் ஊழல்கள் அந்த நாட்களிலும் இருந்தன.
TMSPD182	பிடில் என்று சொன்னதும் ஞாபகத்திற்கு வரும் நீரோ தானும் பந்தயங்களில் பங்குபெற வேண்டும் என்பதற்காக விளையாட்டுத் திகதியைத் தள்ளிப் போட்டதுமல்லாமல் லஞ்சமும் கொடுத்தார்.
TMSPD183	கிபி 67இல் நடந்த ஒலிம்பிக்ஸில் தேரோட்டப் போட்டியில் பங்குபெற்ற அவர் பாதி ஓட்டத்தில் தேரிலிருந்து தூக்கியெறியப்பட்டார்.
TMSPD184	ஆனால் வெற்றி தனக்கே என்று அறிவித்துவிட்டார். அவருடைய மரணத்திற்குப் பின் வெற்றிபெற்றவர்களின் பட்டியலிலிருந்து அவர் பெயர் நீக்கப்பட்டது.
TMSPD185	நீரோ மன்னன் செய்த நல்ல காரியம் கலை, கலாச்சாரப் போட்டிகளையும் அறிமுகப்படுத்தியது.
TMSPD186	கவிதை, சிற்பம், ஓவியம், பகிரங்கப் பேச்சு போன்றவை பண்டைய ஒலிம்பிக்ஸில் இடம்பெற்றன. இதைப் பின்பற்றி நவீன ஒலிம்பிக்ஸில் கவிதைப் போட்டியைக் கொபார்ட்டின் அறிமுகப்படுத்தினார்.
TMSPD187	1912 ஒலிம்பிக்ஸ் கவிதைப் போட்டியில் ஜெயித்தவரின் பெயர்: கொபார்ட்டின்.
TMSPD188	அவரது மோசமான கவிதையைத் தமிழ்ப்படுத்தி உங்களின் இனிய நாளைக் கெடுக்க விரும்பவில்லை.
TMSPD189	போட்டிகள் முடிவுபற்றி முன்னமே நிர்ணயிக்கப்படுவது (match fixing) அந்த நாட்களிலும் இருந்திருக்கிறது.
TMSPD190	குத்துச்சண்டை வீரர்கள் மூவரை வேண்டுமென்றே தோற்றுப் போகும்படி Eupholus of Thessaly கிபி 388 போட்டிகளில் லஞ்சம் கொடுத்திருந்தார்.
TMSPD191	அவருக்குத் தண்டனை விதிக்கப்பட்டது மட்டுமல்ல அவரிடமிருந்து வசூலித்த அபராதக் கட்டணத்திலிருந்து கிரேக்கக் கடவுளான Zeusவைச் சமாதானப்படுத்தச் சிலைகளும் உருவாக்கப்பட்டன.
TMSPD192	ஒலிம்பிக்ஸுக்கும் வணிகக் குழுமங்களுடன் தொடர்பு உலகமயமானதால் ஏற்பட்டதல்ல.
TMSPD193	ரோமர் காலத்திலிருந்தே இருக்கிறது. அதில் ஒருவர் இயேசு கிறிஸ்துவை விசாரணைக்குட்படுத்திய ஏரோது மன்னன்.
TMSPD194	இவர் கி.மு. 12ஆம் ஆண்டில் பண உதவிசெய்தது மட்டுமல்லாது ஒரு புதிய விளையாட்டு அரங்கையும் கட்டினார்.
TMSPD195	ஒலிம்பிக்ஸ் தொடங்கிய நாட்களில் ஆண்கள் மட்டுமே அனுமதிக்கப்பட்டார்கள். தேரோட்டப் போட்டியில் மட்டும் பங்குபெறப் பெண்களுக்கு அனுமதி தரப்பட்டது. நவீன ஒலிம்பிக்ஸ் முதன்முதலாக 1896இல் ஏதன்ஸில் நடந்தபோது பெண்கள் இடம்பெறவேயில்லை.
TMSPD196	பெண்கள் அனுமதிக்கப்படாததற்குக் கொபார்ட்டின் சொன்ன காரணம்: “impractical, uninteresting, unaesthetic, and incorrect.” 1900 பாரிஸ் ஒலிம்பிக்ஸில் தான் பெண்களின் முதல் பிரவேசம் நிகழ்ந்தது. ஆனாலும் ஓடுதல், பாய்தல், எறிதல் போன்ற பந்தயங்களில் பெண்கள் தடைசெய்யப்பட்டிருந்தனர்.
TMSPD197	டென்னிஸ் மற்றும் குழிப் பந்தாட்டத்தில் பங்குபெற மட்டுமே பெண்களுக்கு அனுமதி கிடைத்தது.
TMSPD198	திடல்தள (track and field) விளையாட்டுகளில் பெண்கள் முதல்முதலாக 1928 ஒலிம்பிக்ஸில்தான் பங்குபெற்றார்கள்.
TMSPD199	லண்டன் ஒலிம்பிக்ஸில் 26 விளையாட்டுகளிலும் கலந்துகொண்டர்கள். தங்கப் பதக்கங்கள் வழங்குவதில் ஆடவருக்கும் மகளிருக்கும் சரிசமநிலை இல்லை.
TMSPD200	ஆண்கள் 162 தங்கப் பதக்கங்கள் பெற வாய்ப்பிருந்தது. ஆனால் பெண்கள் 132 தங்கப் பதக்கங்களுக்குத் தான் போட்டியிட முடிந்தது.
TMSPD201	ஒலிம்பிக்ஸ் போட்டிகளில் இடம்பெறும் விளையாட்டுகள் மேற்குலக அரசியல், சமூக, வர்க்கச் சூழலில் எழுந்தவை.
TMSPD202	பெரும்பாலானவை இங்கிலாந்தில் உருவானவை. குத்துச்சண்டை, ஓடம் வலித்தல் (rowing), விற்போட்டி (archery), திடல் தடப் (track and field) பந்தயங்கள், இறகுப் பந்துப்போட்டி (badminton), உதைபந்தாட்டம், நீச்சல், வளை கோற்பந்தாட்டம் (hockey) ஆகியன ஐக்கிய ராச்சியத்தில்தான் நவீனமாக்கப்பட்டன.
TMSPD203	இவற்றில் விற் போட்டி, குத்துச்சண்டை, மல்யுத்தம் போன்றவை இந்திய, சீனக் கலாசார வழக்கிலிருந்தாலும் விக்டோரியன் ஆங்கிலேயர்களால்தான் தற்காலத்திற்கேற்பச் சீராக்கப்பட்டன.
TMSPD204	கரப் பந்தாட்டம் (volleyball), கூடைப் பந்தாட்டம், ஏககால நீச்சல் (synchronized swimming) ஆகியவை அமெரிக்காவில் உருவானவை.
TMSPD205	கைப்பந்து, சீருடற்பயிற்சி (gymastics) போன்றவை ஜெர்மன் நாட்டைச் சேர்ந்தவை.
TMSPD206	லண்டன் ஒலிம்பிக்ஸில் இடம்பெற்ற 26 விளையாட்டுகளில் இரண்டு மட்டுந்தான் ஆசியாவில் தோன்றியவை.
TMSPD207	ஜப்பானிய மற்போர் (judo) 1964இலிலும் கொரிய பண்டைய படைத்துறைக் கலையான டைக்வாண்டோ (taekwondo) 1988இலும் அறிமுகப்படுத்தப்பட்டன.
TMSPD208	நவீன ஒலிம்பிக்ஸின் முதல் ஆறு பத்தாண்டுகளும் மேற்கத்தியத் தலைநகரில் நடந்தது மட்டுமல்ல மேற்கத்தைய விளையாட்டுகளிலேயே ஆப்பிரிக்கர்களும் ஆசியர்களும் தென் அமெரிக்கர்களும் ஈடுபட்டிருந்தார்கள்.
TMSPD209	மூன்றாம் மண்டல நாடுகள் தங்கள் உடல் திண்மையையும் மனவுரத்தையும் மேற்கத்தையரின் விளையாட்டுகள் மூலந்தான் வெளிப்படுத்த நேரிட்டது, அங்கீகாரம் பெற முடிந்தது.
TMSPD210	ஒலிம்பிக்ஸ் விளையாட்டுகளான குதிரையேற்றம் சார்ந்த பந்தயங்கள் (equestrian), வாள்சிலம்பம் (fencing) போன்றவை மேட்டுக்குடி மற்றும் ராணுவத் தொடர்பு உடையவை. இன்றைய குண்டெறிதலின் முன்னோடி ராணுவ வீரர்கள் பொழுது போக்குக்காகப் பீரங்கிக் குண்டுகளை வீசி விளையாடியதில் ஆரம்பமாயிற்று.
TMSPD211	சில விளையாட்டுகளுக்குக் காலனியச் சம்பந்தமுண்டு.
TMSPD212	மேசைப் பந்து விளையாட்டு இந்தியாவிலிருந்த ஆங்கில ராணுவ அதிகாரிகளின் உணவகத்தில்தான் ஆரம்பமானது.
TMSPD213	உணவு உண்டபின் நேரத்தைக் கழிக்க சாம்பேயின் போத்தல்களின் தக்கையைப் பந்தாகப் பாவித்துச் சுருட்டு டின்களை வலையாக வைத்துத் தொடங்கிய விளையாட்டுதான் இன்று மேசைப் பந்தாட்டமாக உருமாறியிருக்கிறது.
TMSPD214	கனடாவில் புதிய பிரசேதங்களைக் காலனிய கட்டுப்பாட்டுக்குள் கொண்டுவருவதற்காக ஓடங்களில் மேற்கொள்ளப்பட்ட ஆய்வுப் பயணந்தான் இன்று பாய்மரப் படகுப் போட்டியாக அவதாரம் எடுத்திருக்கிறது.
TMSPD215	இந்தப் போட்டிகளில் வழங்கப்படும் பதக்கங்கள் ஒருபுறச் சாய்வுடையவை.
TMSPD216	மேற்கத்தைய மேட்டுக் குடியினரின் விளையாட்டுகளுக்கே அதிகப் பதக்கங்கள் ஒதுக்கப்பட்டிருக்கின்றன.
TMSPD217	மத்தியதர வர்க்கத்தினரும் பணவசதி உள்ளவர்களும் மட்டும் பங்குபெறும் வலித்தல் போட்டிக்கு 14 தங்கப் பதக்கங்கள். ஆனால் பெருஞ்செலவில்லாமல் உலகம் முழுவதும் பிரபலமான சாதாரண மக்களிடையே செல்வாக்குள்ள உதைபந்தாட்டப் போட்டிக்கு இரண்டு பதக்கங்கள் மட்டுமே.
TMSPD218	அதுமட்டுமல்ல சில விளையாட்டுகள் வரையறை செய்யப்பட்ட விதத்தில் குறிப்பிட்ட சில நாடுகள்தான் திரும்பத் திரும்பத் தங்கப் பதக்கங்களைப் பெற்றிருக்கின்றன.
TMSPD219	இதுவரை நடந்த ஒலிம்பிக்ஸ் சைக்கிள் போட்டியில் பிரான்சு 40க்கும் மேலான தங்கப் பதக்கங்களைப் பெற்றிருக்கிறது.
TMSPD220	அதுபோல் குதிரையேற்றப் பந்தயத்தில் சுவீடன், ஜெர்மனி, பிரான்சு ஆகிய நாடுகளே மாறி மாறித் தங்கப் பதக்கங்களைப் பகிர்ந்துகொண்டிருக்கின்றன.
TMSPD221	பதக்கங்கள் வழங்குவதில் இருக்கும் சமத்துவமின்மை பதக்கப் பட்டியலில் காணப்படும் ஏற்றத்தாழ்வைப் பிரதிபலிக்கிறது.
TMSPD222	இந்தப் போட்டிகளில் இடம் பெறும் விளையாட்டுகளில் முக்கியமாகக் குதிரையேற்றம் சார்ந்த பந்தயங்களில் உலகத் தரம் பெற நீங்கள் சின்ன அரண்மனை ஒன்றுக்குச் சொந்தக்காரராக இருக்க வேண்டும்.
TMSPD223	குதிரையேற்றப் போட்டித் திடல்கள் எல்லாம் ராஜ குடும்பத்துக் கோட்டைகளிலும் உயர்குடிப் பிரமுகர்கள் வசிக்கும் வளவுகளிலும்தான் இருக்கின்றன.
TMSPD224	அதேபோல் படகுப் போட்டிகளில் சர்வதேச நிலையை அடைவதற்குப் பயிற்சி பெற மாலத் தீவுகளில் ஒரு சின்னத் தீவாவது வேண்டும்.
TMSPD225	சைக்கிள் போட்டிகளில் இடம்பெறும் சைக்கிள்கள் அந்த நாட்களில் சாதாரணமாக இரண்டு சக்கரங்களில் யாழ்ப்பாண ஒழுங்கைகளில் ஓடித்திரிந்த ராலே (Raleigh) சைக்கிள் அல்ல.
TMSPD226	இவற்றில் பொருத்தப்பட்டிருக்கும் அதிக சக்தி வாய்ந்த மின்னணுத்திறனில் சென்னை-மதுரை தேசிய நெடுஞ்சாலையை ஆடு, மாடு, ஆட்டோக்களின் தொந் தரவு இல்லாவிட்டால் இரண்டு மணி நேரத்தில் கடந்து ஊர் வந்து சேரலாம் என நினைக்கிறேன்.
TMSPD227	அதிகப் பண முதலீடில்லாமல், பிரத்தியேக அரங்கங்களைப் பெரும் செலவில் கட்டாமல் எல்லோரும் கலந்துகொள்ளும் விளையாட்டுகள் ஒலிம்பிக்ஸில் சேர்க்கப்பட வேண்டும்.
TMSPD228	கயிறு இழுத்தல் (tug of war) இந்த வகையைச் சார்ந்தது.
TMSPD229	1920 வரை இது ஒலிம்பிக்ஸ் பந்தயமாக இருந்திருக்கிறது.
TMSPD230	நவீன ஒலிம்பிக்ஸில் முதன்முறையாக ஒரு கறுப்பர் பங்கு பெற்றது இந்தப் போட்டியில்தான்.
TMSPD231	பிரான்சு நாட்டுப் பிரதிநிதியாகக் கலந்துகொண்டவரின் பெயர் Constantin Henriquez de Zuiera.
TMSPD232	செலவில்லாத இன்னுமொரு விளையாட்டு கபடி.
TMSPD233	இதைப் பிராந்திய விளையாட்டு என்று ஒதுக்க முடியாது.
TMSPD234	இன்று ஒலிம்பிக்ஸில் இடம்பெற்றிருக்கும் நவீன ஐந்து நிகழ்ச்சிகள் (modern pentathlon) போட்டி கிழக்கு ஐரோப்பாவைத் தவிர மற்ற நாடுகளில் அவ்வளவு பிரபலமல்ல.
TMSPD235	ஆனாலும் சர்வதேச ஒலிம்பிக் குழு இந்த நிகழ்ச்சிகளைத் தொடர்ந்து நடத்திவந்திருக்கிறது.
TMSPD236	அதுபோல் 2016இல் அனுமதிக்கப்பட்டிருக்கும் ரக்பி 7 எல்லா நாடுகளிலும் விளையாடப்படுவதில்லை.
TMSPD237	அதிகச் செலவில்லாமலும் பெரிய ஆடுதிடல்கள் இல்லாமலும் பெண்களிடையே அதிகம் பரவலான வலைப்பந்தாட்டம் இதுவரை ஒலிம்பிக்ஸ் ஆட்டமாக அங்கீகரிக்கப்படவில்லை.
TMSPD238	இந்தப் போட்டிகளில் நடைபெற்ற பந்தயங்களில் எத்தனையை மனமார்த்தமாக விளையாட்டுகள் என்று ஒத்துக்கொள்ள முடியும்?
TMSPD239	இவற்றில் சில தொலைக்காட்சிக்கு என்றே உருவாக்கப்பட்ட கண்கவர் காட்சி விந்தைகள் என்று படுகிறது.
TMSPD240	ஒன்று ஙிவிஙீ சைக்கிள் போட்டி. இதை அரங்கத்தில் போய்ப் பார்ப்பதைவிட உங்கள் தொலைக்காட்சியில் பார்ப்பதுதான் நல்லது.
TMSPD241	வீர வசனம் பேசியிடும் வாள் சண்டைகளைத் தமிழ்ப் படங்களில் பார்த்துப் பழகிப்போன எனக்கு இந்த ஒலிம்பிக்ஸ் வாள்சிலம்பப் போட்டிகள் ஏதோ இருபதுகளில் வந்த மௌனப் படங்களைப் பார்ப்பதுபோல் இருந்தது.
TMSPD242	மகளிர் கடற்கரை வலைப் பந்தாட்டம் முக்கியமாகப் போட்டியாளர்கள் அணிந்திருந்த உடுப்பு மத, கலாச்சாரக் கண்காணிகள் பலரை மிகைநேர வேலையில் ஈடுபடச்செய்யும்.
TMSPD243	இலக்கியம்போல் விளையாட்டுகளும் கபடமற்றவை அல்ல. சீனாவில் ஒலிம்பிக்ஸ் நடந்தபோது இந்தப் போட்டிகளை அரசியல் ஆதாயத்திற்காகச் சீன அரசியல் தலைமைப்பீடம் பயன்படுத்திக்கொண்டது என்று மேற்கு நாட்டு விமர்சகர்கள் கூறினார்கள்.
TMSPD244	இதைத்தான் ஐக்கிய ராச்சியமும் சாதித்தது.
TMSPD245	பாரம்பரியமும் உயர்பண்பும் கொண்டவர்களின் நாடு என்று தன்னை உலகிற்கு அறிவிக்க ஆங்கில அரசுக்குச் சர்ந்தர்ப்பம் கிடைத்தது.
TMSPD246	படகுப்போட்டி, ஓடம் வலித்தல் முதலியவை நடந்த Eton’s Dorney, கடற்கரைக் கைப்பந்தாட்டம் நிகழ்ந்த Horse Guard Parade, குதிரையேற்றம் சார்ந்த பந்தயங்களுக்கான Greenwich Parkஇல் அமைந்த ஆடு களம், சைக்கிள் ஓட்டம் அரங்கேறிய Hampton Court Place ஆகியவை எல்லாம் இங்கிலாந்தின் மேற்குடியினருடனும் மேதகு குடும்பங்களுடனும் உறவுடையவை.
TMSPD247	நெடுந்தொலைவு ஓட்டம்கூட (marathon) முதலில் குடியேறிகள் அதிகமாக வசிக்கும் கிழக்கு லண்டன் பட்டணங்களான Tower Hamlets, Newham, Hackney, Waltham Forest வழியாகத்தான் நடப்பதாக இருந்தது.
TMSPD248	அதை மாற்றிச் சுற்றுலா வாண்மையான Buckingham Palace, St. Paul’s, Admiralty Arch, Houses of Parliament வழியாகத்தான் போட்டி நடந்தது.
TMSPD249	லண்டன் ஒலிம்பிக்ஸ் ஐக்கிய ராச்சியத்தைப் பன்முகச் சமூகமாக உலகுக்கு அறியப்படுத்த உதவியது.
TMSPD250	இன இறுக்கம் தளர்ந்த சகல வந்தேறிகளும் சுமுகமாக வாழும் நாடு என்ற பிம்பத்தை இரண்டு வாரங்களுக்குக் கட்டுருவாக்க முடிந்தது.
TMSPD251	திடத்தளப் பந்தயங்களில் பதக்கங்கள் பெற்றவர்கள் சிறுபான்மை இனங்களைச் சேர்ந்தவர்கள்.
TMSPD252	இரண்டு தங்கப் பதக்கங்களை வென்ற மொ ஃபரா சோமாலியாவிலிருந்து அகதியாக வந்தவர்.
TMSPD253	பெண்கள் எழுபந்தையப் போட்டிகளில் (லீமீஜீtணீtலீறீஷீஸீ) முதலிடத்தை அடைந்த ஜெசிக்கா என்னிஸ்ஸுடைய தகப்பனார் மேற்கு இந்தியத் தீவுகளைப் பிறப்பிடமாகக் கொண்டவர்.
TMSPD254	சென்ற ஆண்டு இதே ஆகஸ்ட்மாதம் இங்கிலாந்தில் புரட்சிகளும் ஆர்ப்பாட்டங்களும் நடந்தபோது பல் வகைக் குடியேறிகள் மையநீரோட்ட ஆங்கிலக் கலாச்சாரத்துடன் ஒன்றிணையாததே அவற்றுக்குக் காரணம் என்று பிரித்தானிய பிரதமர் டேவிட் கமாரன் எரிச்சல்பட்டார்.
TMSPD255	அதே பிரதமர் இன்று பன்முக ஆங்கிலச் சமூகம் உலகுக்கு அகத்தூண்டுதலளிக்கும் நாடு என்று பெருமைப்பட்டுக்கொள்கிறார்.
TMSPD256	மூன்று மணி நேரத் தொடக்கவிழாக் காட்சியும் இங்கிலாந்தின் பன்மைத் தன்மையைத்தான் பெரிதுபடுத்தியது.
TMSPD257	இதைத் தயாரித்தவர் சேரி நாய் லட்சாதிபதி படத்தின் இயக்குநர் டானி பொயில்.
TMSPD258	ஒரு சாய்வான பார்வையுடன் ஐக்கிய ராச்சியத்தின் சரித்திரத்தைத் தொலைக்காட்சியில் சித்தரித்த டானி பொயில் சொல்ல மறந்துவிட்ட இரண்டு சம்பவங்கள்:
TMSPD259	ஆங்கிலேயரின் காலனீய அட்டூழியங்கள், கறுப்பர்களை அடிமையாக்கியதில் ஆங்கிலேயரின் பங்கு.
TMSPD260	இயந்திரத் தொழில்துறை வளர்ச்சியில் இங்கிலாந்தின் முக்கியப் பங்கை நினைவூட்டியவர் இதற்கு அடிமை வியாபாரப் பணம் ஒத்தாசையாக இருந்த செய்தியைப் பற்றி மௌனம் காத்துவிட்டார்.
TMSPD261	சாய்மணைக் கதிரை ரசிகனின் எண்ணங்கள்
TMSPD262	இந்த விளையாட்டுகளில் யார் வென்றார்கள், எந்த நாடு அதிகம் தங்கப் பதக்கங்கள் பெற்றது என்று நான் திரும்பவும் இங்கு உங்களுக்கு நினைவுபடுத்த விரும்பவில்லை.
TMSPD263	இந்த இரண்டு வார விளையாட்டுகளில் என் கவனத்தை ஈர்த்தவற்றை இங்கே வரிசைப்படுத்துகிறேன்.
TMSPD264	இவற்றைப் படிக்கும்போது உங்களுக்கு ஒன்று புலனாகும். இவை எல்லாமே விளையாட்டு சார்ந்தைவை அல்ல. அவற்றுக்கு அப்பால்பட்ட சம்பவங்கள்.
TMSPD265	முதலில் பரிசு வழங்கும் மேடைக்கு வீரர்களைச் சடங்காச்சாரமாக அழைத்து வந்த முகத்திரை அணிந்த அந்தப் பிரித்தானிய இஸ்லாமியப் பெண்மணிகள்.
TMSPD266	நாளைக்கு இந்தப் பெண்கள் ஒரு உத்தியோகத்திற்கான நேர்காணலில் இதே முகத்திரையால் வேலைவாய்ப்பை இழக்கலாம்.
TMSPD267	ஆனால் உலகம் முழுவதும் பரப்பட்ட இந்தப் பிம்பம் இங்கிலாந்தின் மற்ற இன அடையாளங்களான வேல்ஷ் (Walesh), ஸ்கோட்டிஷ் (Scottish), ய்ரிஷ் (Irish) போல் ஆங்கில இஸ்லாமியர்களும் ஒரு இனக் குழுவாக ஏற்றுக்கொள்ளப்பட்டார்கள் என்ற சின்னமாக எடுத்துக்கொள்ளலாம்.
TMSPD268	சிக்கன் டிக்கா எப்படி ஆங்கிலேயரின் உணவாக மாறியதோ அதுபோல் முகத்திரைகூட உடையலங்காரங்களில் ஒன்றாக ஏற்றுக்கொள்ளப்பட்டிருக்கிறது.
TMSPD269	என் கவனத்தைக் கவர்ந்த இரண்டாம் சம்பவம் தென்கொரிய உதைப்பந்தாட்ட வீரர் Park Jong Wooவின் துணிச்சலான செயல்.
TMSPD270	ஜப்பான்-தென்கொரிய ஆட்ட வெற்றிக்குப் பின் சர்ச்சைக்குரிய Dokdo தீவுகள் தென்கொரியாவுக்கே உரியவை என்று துகிற்கொடி காட்டியது.
TMSPD271	இதனால் பரிசளிப்பு விழாவில் பங்குபெற முடியாதபடி தடை செய்யப்பட்டார்.
TMSPD272	இது இந்தியா - சிறிலங்கா ஆட்டத்திற்குப் பிறகு இந்திய வீரர் ஒருவர் கச்சத் தீவு தமிழருக்கே என்று சொல்வது போன்றது.
TMSPD273	1968 மெக்சிகோ ஒலிம்பிக்ஸில் கறுப்பர்கள் அமெரிக்காவில் ஒடுக்கப்படுவதை எதிர்த்து Tommy Smith, John Carlosபோல் எதிர்காலத்தில் பார்க் ஜொங் வூவின் செய்கை நினைவுகூரப்படும் என நினைக்கிறேன்.
TMSPD274	மூன்றாவது, இந்தத் தேயிலை வாங்கு, அந்தப் பட்டுப் புடவையைத் தேர்வுசெய் என்று எந்தவித விளம் பரத் தொந்தரவுகளும் இல்லாமல் போட்டிகளைத் தொலைக்காட்சியில் பார்த்தது.
TMSPD275	துப்பரவாக ஒரு விளம்பரம்கூட இல்லை.
TMSPD276	பிபிசி ஒலிம்பிக்ஸிற்கு என்றே தனியாக 24 லக்க (digital) அலைவரிசைகளை ஏற்பாடு செய்திருந்தது.
TMSPD277	ஒருவேளை ஒரு நிகழ்ச்சியைத் தவறவிட்டால் உங்கள் தொலை இயக்கக் கருவியிலிருக்கும் சிவப்புப் பொத்தானை அமுக்கி எப்போது வேண்டுமானாலும் மீள் அழைப்புச் செய்யலாம்.
TMSPD278	முக்கியமாக மகளிர் கடற்கரைக் கரப்பந்தாட்டத்தை உங்கள் குடும்பத்துடனிருந்து பார்க்கக் கூச்சமாக இருந்தால் உங்களுக்கு வசதியான நேரத்தில் வரவழைத்துப் பார்க்கலாம்.
TMSPD279	ஐபிஎல்லில் ஒவ்வொரு பந்துவீச்சுக்குப் பின்னும் விளம்பரங்களைப் பார்த்து அலுப்படைந்தவர்களுக்கு விளம்பரங்கள் இல்லாமலே ஒலிம்பிக்ஸ் நிகழ்ச்சிகளைப் பார்த்தது மதுரையில் கோடை இரவு முழுக்க மின்சாரத் துண்டிப்பில்லாமல் மின்சார விசிறிக்குக் கீழ் படுத்ததைப் போல் இருந்தது.
TMSPD280	நான்காவதாக, வெற்றிபெற்ற வீரர்களுக்குப் பின்னால் இயங்கும் பன்னாட்டுக் கூட்டுறவு முயற்சி.
TMSPD281	பதக்கப் பட்டியலில் நாடுகளின் பெயர்கள் இருந்தாலும் ஒரு வீரரின் வெற்றிக்கு அவரின் சொந்த நாட்டைவிடப் பல நாடுகளின் உதவி தேவையாக இருக்கிறது.
TMSPD282	5000, 10,000 மீட்டர் போட்டிகளில் தங்கப் பதக்கம் வென்ற மொ ஃபாரா ஆங்கிலேய அணியைச் சேர்ந்தவரானாலும் அவர் பயிற்சிபெற்றது அமெரிக்காவில்.
TMSPD283	அவருடைய பயிற்சியாளர் கூபா நாட்டைச் சேர்ந்தவர்.
TMSPD284	800 மீட்டர் ஓட்டத்தில் உலக சாதனையை முறியடித்த கென்னிய நாட்டு ருடிஷியா வாழ்வது ஜெர்மனியில்.
TMSPD285	அவருக்குப் பயிற்சியளிப்பது ஆஸ்திரேலியர். ஆங்கிலத் திடல்தளப் பயிற்சியாளர் இத்தாலியர்.
TMSPD286	ஐந்தாவதாக, மாறிவரும் ஆங்கிலேயருடைய உணர்ச்சி உச்ச அளவு. ஒரு காலத்தில் ஆங்கிலேயர் அதிகம் உணர்ச்சிவசப்படாதவர்கள், இறுக்கமான உதடு உடையவர்கள் என்ற எண்ணம் பரவலாயிருந்தது.
TMSPD287	அது இப்போது மாறிவருகிறது.
TMSPD288	இளவரசி டயனா இறந்தபோது நாடே விம்மி விம்மி அழுதது.
TMSPD289	ஒலிம்பிக்ஸ் நடந்த இரு வாரங்கள் வீராப்பான தேசிய உணர்வில் ஊறிப்போயிருந்தது.
TMSPD290	குறைத்துக்கூறல் ஆங்கில அடையாளமாக இருந்தது.
TMSPD291	ஒவ்வொரு ஆங்கிலப் பதக்க வெற்றிக்குப் பின்னும் எதையுமே மிகைப்படுத்தல் சாதாரணமாகிவிட்டது.
TMSPD292	எப்போதுமே நிதானத்தை இழக்காத ஆங்கில வர்ணனையாளர்களின் கண்களில் ஆங்கிலேய வீரர்கள் தோற்றுப்போனபோது நீர்வழிந்தது, வெற்றியடைந்தால் நெஞ்சங்கள் விம்பின.
TMSPD293	இவர்களின் உணர்ச்சிப்பெருக்குக்கு முன்னால் வடகொரியத் தலைவர் இறந்த பின் தொலைக்காட்சியில் பார்த்த கூட்டு ஒப்பாரி ஏதோ கோணல்மாணலான செய்கைபோல் தெரிந்தது.
TMSPD294	கடைசியாக, விளையாட்டுப் பிரியர்களுக்கு விறுவிறுப்பு தராத, அவர்களின் ஆர்வத்தைச் சிதைக்கும் வார்த்தைகளுடன் முடிக்கிறேன்.
TMSPD295	என்னை முழுமையாக ஒலிம்பிக்ஸ் பரவசப்படுத்தவில்லை.
TMSPD296	வணிகமாக்கப்பட்ட, வியாபாரக் கூட்டு ஸ்தாபனங்களின் தயவில் நடத்தப்படும் விளையாட்டுகள் ஒரு குறிப்பட்ட வர்க்கத்தினருக்கும் வசதியுள்ளவர்களின் செயல் திறத்திற்குமே சிறப்புரிமையும் ஆதரவும் கொடுப்பதாகப்படுகிறது.
TMSPD297	பண்டகமாக்கப்பட்ட இந்த விளையாட்டின் கூறுமுறைப் பிரதியைப் பழுதுபடுத்தியவர் இந்தியாவின் மேரி கொம்.
TMSPD298	அவரின் பொருளாதார, சமூகப் பின்னணியிலிருந்து விளையாட்டு வீரர்கள் தோன்றுவது தற்செயலான சமூக விபத்து.
TMSPD299	இந்தப் போட்டிகளில் பதக்கங்கள் பெறுவதற்கு உடல் வலிமையும் மனவுரமும் மட்டும் போதாது. உடற்பயிற்சியாளர் முதல் பத்திய உணவு தயாரிப்பாளர்வரை சர்வதேச அந்தஸ்து உள்ள நிபுணர்கள் வேண்டும்.
TMSPD300	பதக்கங்கள் பட்டியலைப் பார்த்தீர்கள் என்றால் எல்லாமே நிறையப் பணவசதியுள்ள நாடுகள்.
TMSPD301	இதுவரை 28 ஆப்பிரிக்க நாடுகள் ஒரு பதக்கமுமே பெறவில்லை.
TMSPD302	இதை மனத்தில் வைத்துப் பார்க்கும்போது இந்தப் போட்டியிலிருந்து விலக்கப்பட்ட இந்தோனேசிய வீரர் சொன்ன வார்த்தைகள் நினைவுக்குவருகின்றன:
TMSPD303	தமிழர் விளையாட்டுகள்
TMSPD304	தமிழர்களால் மரபு வழியாக விளையாடப்பட்டு வந்த விளையாட்டுக்கள், அல்லது பரவலாக விளையாடப்படும் விளையாட்டுக்கள் தமிழர் விளையாட்டுகள் ஆகும்.
TMSPD305	இதில் பல விளையாட்டுக்கள் தென்னிந்தியாவில் பரவலாக விளையாடப்படுவை.
TMSPD306	மேலும் பல உலகமெங்கும் விளையாடப்படுபவை. மட்டைப்பந்து, உதைப்பந்து என தெளிவாக வெளி நாடுகளில் தோன்றிய அனைத்துலக விளையாட்டுக்கள் தமிழர் விளையாட்டுக்களுக்குள் வகைப்படுத்தபடவில்லை.
TMSPD307	இவற்றை பலவேறு பண்புகளின் அடிப்படைகளில் வகைப்படுத்தலாம்.
TMSPD308	பழந்தமிழர் விளையாட்டுகள்
TMSPD309	பல பழந்தமிழர் விளையாட்டுகள் இன்றளவும் விளையாடப் பெறுகின்றன.
TMSPD310	அவற்றில் இன்று விளையாடப் பெறாத சில விளையாட்டுகள் (புனல் விளையாட்டு, பொழில் விளையாட்டு, பந்தாட்டம், ஊஞ்சல், மல்லாட்டம், கழைக்கூத்து, வல்லாட்டம்) இங்கே குறிப்பிடப்படுகின்றன.
TMSPD311	ஆடவர் விளையாட்டுகள் :
TMSPD312	ஆடவர் விளையாட்டுகள் பெரும்பாலும் புறவிளையாட்டுகளாகவே (outdoor games) உள்ளன.
TMSPD313	ஜல்லிக்கட்டு, பாரிவேட்டை, சிலம்பம், புலிவேடம், சடுகுடு, இளவட்டக்கல், ஓட்டம், இரட்டை மாட்டுப் பந்தயம், மோடி விளையாட்டு, உரிமரம் ஏறுதல், பானை உடைத்தல், உறிப்பானை விளையாட்டு, சூதுதாயம், வாய்ப்புநிலை விளையாட்டுகள், அறிவுத் திறன் விளையாட்டுகள் ஆகியன ஆடவர் விரும்பி ஆடும் முக்கிய விளையாட்டுகள் ஆகும்.
TMSPD314	மகளிர் விளையாட்டுகள் :
TMSPD315	மகளிர் விளையாட்டுகள் பெரும்பாலும் அக விளையாட்டுகளாகவே (Indoor games) உள்ளன.
TMSPD316	தாயம், பல்லாங்குழி, தட்டாங்கல், மஞ்சள் நீர் தெளித்தல் முதலியன மகளிர் பங்கேற்கும் முக்கிய விளையாட்டுகளாகும்.
TMSPD317	சிறுவர் சிறுமியர் விளையாட்டுகள் :
TMSPD318	எலியும் பூனையும், சோளக்கதிர், சிறுவீடு, குலைகுலையாய் முந்திரிக்காய் ஆகியன சிறுவர் சிறுமியர் சேர்ந்து பங்கு கொள்ளும் முக்கிய விளையாட்டுகள் ஆகும்.
TMSPD319	சிறுவர் விளையாட்டுகள் : கிட்டிப்புள், குத்து விளையாட்டு, பச்சைக் குதிரை, குத்துப் பம்பரம், குண்டு விளையாட்டு, எறிபந்து, காற்றாடி, பட்டம், வண்டியுருட்டுதல், பூச்சி விளையாட்டு, மரங்கொத்தி முதலியன சிறுவரின் முக்கிய விளையாட்டுகளாகும்.
TMSPD320	சிறுமியர் விளையாட்டுகள் : சில்லி, சோற்றுப்பானை, கும்மி, திரிதிரி, கண்கட்டி விளையாடுதல், மலையிலே தீப்பிடிக்குது, தாயம், பல்லாங்குழி, தட்டாங்கல் முதலியன சிறுமியரின் முக்கிய விளையாட்டுகளாகும்.
TMSPD321	குழந்தை விளையாட்டுகள் : உச்சரிப்பு விளையாட்டு, வினா விடைச் சங்கிலி, பருப்புக் கடைதல் ஆகியன கிராமபுற குழந்தைகள் பங்கு பெறும் முக்கிய விளையாட்டுகள் ஆகும்.
TMSPD322	இனி, இத்தனித்தனிப் பிரிவினரின் முக்கிய நாட்டுப்புற விளையாட்டுகள் பற்றி சற்று விரிவாகக் காண்போம்.
TMSPD323	புனல் விளையாட்டு : பண்டைத் தமிழகத்தில் ஆற்றருகே இருந்த மக்கள் எல்லோரும் ஆண்டுதோறும் ஆற்றில் புதுவெள்ளம் வந்தவுடன் ஒருங்கே சென்று பகற்பொழுது முழுதும் அவ்வெள்ளத்தில் திளைத்தாடி இன்புற்ற விளையாட்டு விழா புனல் விளையாட்டு என்று பெயர் பெற்றது. அது நீர்விழா, நீராட்டு, நீராட்டணி முதலிய பெயர் கொண்டும் வழங்கிற்று.
TMSPD324	கரையவர் மருவி திரையகம் பிதிர திடுமென நெடுநீர் குட்டத்தில் குதித்து நீந்தி மண்ணெடுத்து கல்லா இளைஞர் மகிழ்ந்தனர் (புறநானுறு 243/8-11).
TMSPD325	பெண்டிர் அருவிகளிலும் பாய்சுனைகளிலும் ஆடவர் கடும்புனலிலும் குடைந்து குடைந்து ஆடினர்; குறுநுரை சுமந்து பலமலர் உந்தி வருகின்ற புதுநீரில் நெஞ்சு மகிழ ஆடினர் என்று சங்கப்பாடல்கள் விளக்குகின்றன.
TMSPD326	நீராடுவோரெல்லாம் புதுவெள்ளம் வரும் ஆற்றில் இடுவதற்குப் பொன்னாலும் வெள்ளியாலும் செய்த மீன் முதலிய காணிக்கை களையும், தெப்பம் பரிசல் போன்றமிதவைக்கருவிகளையும், காதலர் மீது வாச நெய்யையும் வண்ண நீரையும் தெளிப்பதற்கு துருத்தி கொம்பு சிவிறி முதலிய விளையாட்டுக் கருவிகளையும், நீராடியப் பிறகு தேவைப்படும் உணவு, உடை முதலியவற்றையும் அவரவருக்கு இயன்றவாறு யானை குதிரை தேர் ஆகியவற்றில் ஊர்ந்தும், கால்நடையாக நடந்தும் கொண்டு செல்வர்.
TMSPD327	வழியெங்கும் தங்குவதற்கான குடில்களும் புதுக்கடைகளும் அமைந்து திருவிழா கோலம் பூண்டிருக்கும்.
TMSPD328	நீந்த வல்லவர்கள் சற்று ஆழத்திலும், அல்லாதார் கரையருகிலும் நீராடுவதும், உடம்பில் பூசும் சுண்ணம் சாந்து குழம்பு முதலியன வற்றின் ஏற்றத்தாழ்வு பற்றிப் பெண்டிர் கிண்டல் பேசுவதும், தம் கணவன்மார் பிற பெண்டிரோடு கூடிப் நீராடினாரென்று மனைவியர் ஊடல் கொள்வதும் புனல் விளையாட்டு நிகழ்ச்சிகளாகும்.
TMSPD329	பொழில் விளையாட்டு : நகரமாந்தரெல்லாம் இளவேனில் காலத்தில் ஊருக்குச் சற்றுத் தொலைவில் உள்ள ஒரு சோலைக்குச் சென்று தனித் தனியாகவும் கூட்டங்கூட்டமாகவும் ஒரு பகல் பொழுது முழுதும் விளையாடி சமைத்துண்டு மகிழ்ந்த விழா பொழில் விளையாட்டு எனப்பட்டது.
TMSPD330	இது இக்காலத்தில் உறவினரும் நண்பருமாக ஒரு சிலர் கட்டுச் சோறுடன் பிக்னிக் செல்வது போன்றதாகும்.
TMSPD331	சோலையை அடைந்த பின் சமையலில் ஈடுபடுவோர் தவிர ஏனையோரெல்லாம் வெவ்வேறு இடம் சென்று விடுவர். ஆடவருள் பெரியவர்கள் வேட்டையாடவும், சிறியவர்கள் மரமேறுதல் காய்கனி பறித்துண்ணல் விளையாடுதல் பொருட்டும் பிரிந்து விடுவர்.
TMSPD332	பெண்டிர் சமையல் செய்ய, சிறார்கள் மலர் கொய்து மாலை தொடுக்கவும், பொம்மை செய்து மகிழவும், ஊஞ்சலமைத்து உந்தியாடவும் ஆங்காங்கு அகன்று விடுவர்.
TMSPD333	நண்பகல் அனைவரும் கூடி அமர்ந்து உணவு உண்ட பின், இளைப்பாறி விட்டு மாலையில் வீடு திரும்புவர்.
TMSPD334	பந்தாட்டம் : இதனை மகளிர் மட்டுமே ஆடினர். இவ்விளையாட்டு வீட்டிற்கு வெளியிலும் முற்றத்திலும் மாடத்திலும் மணல் மேட்டிலும் ஆடப்பட்டது. பந்து நுலினால் செய்யப்பட்டது.
TMSPD335	அதைச் சுற்றிப் பல வேலைப்பாடுகள் அமைந்திருந்தன.  ` வரிபுனை பந்து `  (நற்றிணை 305:1, குறிஞ்சிக் கலி 15/1-4) என்று சங்ககால இலக்கியங்கள் கூறுகின்றன.
TMSPD336	இதனைச் செல்வக்குடி மகளிர் விளையாடினார்கள். சங்கப் பாடல்களில் வரும் ஆடுபந்து, எறிபந்து என்னும் தொடர்கள் விளையாடும் முறைகளைத் தெரிவிக்கின்றன.
TMSPD337	வானைத் தொடுமளவிற்குப் பந்தை எறிந்து விளையாடியதாக குறிஞ்சிக் கலி (4:22-23, 21/6-7) குறிப்பிடுகிறது. காலால் பந்தைத் தள்ளி விளையாடியதாக நற்றினை (324:7-9) சொல்கிறது.
TMSPD338	எனவே சங்க காலத்தில் கைப்பந்து (Catch ball) எறிபந்து (Sky ball), கால்பந்து (Foot ball) ஆட்டங்களை மகளிர் ஆடினார்கள் என்பதை அறியலாம்.
TMSPD339	ஊஞ்சல் : பழங்காலத்தில் பருவப் பெண்கள் மகிழ்ந்து விளையாடிய ஆட்டங்களில் ஒன்று ஊஞ்சல் ஆட்டம்.
TMSPD340	பனைமடலுக்குக் கருக்கு நீக்கிப் பலகை இணைப்புப் போல் பரப்பிப் பெருங்கயிற்றால் பிணைத்து ஊஞ்சலை அமைத்தார்கள் (நற்றிணை 90/6-10).
TMSPD341	கருங்கால் வேங்கை மரத்திலும் ஊஞ்சல் கட்டப்பட்டது. (நற்றினை 368/1-4).
TMSPD342	ஞாழல் மரத்தின் உயர்ந்த கிளையிலும் (அகநானுறு 20/5-8) கட்டப்பட்டது.
TMSPD343	சுறாமீன் கொம்பினால் பலகை செய்தும் அதனைக் கட்டி விளையாடினார்கள்.
TMSPD344	மல்லாட்டம் : இது இரண்டு ஆடவர்கள் விளையாடும் புற விளையாட்டு.
TMSPD345	சோழன் போர்வைக்கோ பெருநற்கிள்ளிக்கும் முக்காவனாட்டு ஆமூர் மல்லனுக்கும் நடைபெற்ற மல்லாட்டத்தைப் பற்றி புறநானுற்றுப் பாடல்கள் (80,81,82,83,84,85) சித்தரிக்கின்றன.
TMSPD346	மேலும் பட்டினப்பாலை, மறவர்கள் கையிலும் கலத்திலும் சண்டை செய்தனர் என்று குறிப்பிடுகிறது.
TMSPD347	ஆகவே சங்க காலத்தில் மல்லாட்டம் (wrestling), கைக்குத்துச் சண்டை (boxing) ஆகிய இரண்டும் இருந்திருக்கின்றன என தெரியவருகிறது.
TMSPD348	சிலப்பதிகாரம் பதினொருவகைக் கூத்துகளுள் ஒன்றாக மல்லாட்டத்தைக் குறிப்பிடுகின்றது.
TMSPD349	பின்னர் அறுபத்து நான்கு கலைகளுள் ஒன்றாகவும் ஏற்றுக் கொள்ளப்பட்டது.
TMSPD350	கழைக்கூத்து : இந்த ஆட்டம் ஆரியக் கூத்து என்றும் கயிற்று நடனம் என்றும் சுட்டப்படுகின்றது.
TMSPD351	விழா நாட்களில் ஆடல்மகளிர் உடற்பயிற்சி வித்தைகள் (நிஹ்னீஸீணீவீநீ)பலவற்றைச் செய்வார்கள்.
TMSPD352	கழைக்கூத்து நடக்கும் போது வாத்தியங்கள் பல ஒலிக்கப்படுகின்றன.
TMSPD353	மகளிர் கயிற்றில் நடந்தும் ஆடியும் பொதுமக்களை மகிழ்விக்கின்றனர்.
TMSPD354	இதனை ஆரியர் ஆடினர் என்று குறுந்தொகை (7/3-5) கூறுகிறது. இது விழாகாலத்தில் நடைபெற்றதென குறிஞ்சிப்பாட்டு (192-194) குறிப்பிடுகிறது.
TMSPD355	இது இன்று தெருக்கள் கூடுமிடத்திலும் சர்க்கஸிலும் ஆடப்படுவதைக் காணலாம்.
TMSPD356	வல்லாட்டம் : தொல்காப்பியர் எழுத்ததிகாரத்தில் புணர்ச்சி இலக்கணம் கூறுமிடத்து வல்லாட்டம் (373, 374) பற்றி குறிப்பிடுகிறார்.
TMSPD357	இந்த ஆட்டத்தை முதியோர் ஆடினர் என்றும், ஊர்ப் பொது மன்றத்தில் இதற்கான வல்லப் பலகை இருந்தது என்றும், முதியோர் மிகுந்த சிந்தனையோடு ஆடினர் என்றும் புறநானுறும் (32), அகநானுறும் (377) தெரிவிக்கின்றன.
TMSPD358	வல்லுப்பலகை பற்றி மருத கலியும் (29/13-14) குறிப்பிடுகின்றது. வல்லாட்டம் போட்டி விளையாட்டாக ஆடப்பட்டது என்று பரிபாடலின் (29/13-14) வாயிலாக அறியலாம்.
TMSPD359	திருவள்ளுவர் காலத்தில் வல்லாட்டம் சூது விளையாட்டாக இருந்திருக்கிறது.
TMSPD360	இனி ஆடவர் விளையாட்டுகள் பற்றி பார்ப்போம்:
TMSPD361	ஜல்லிக்கட்டு : ஜல்லி என்பது விழாவின் போது மாட்டின் கழுத்தில் கட்டப்படுகிற வளையத்தினைக் குறிக்கும்.
TMSPD362	புளியங் கம்பினால் வளையம் செய்து காளையின் கழுத்தில் அணியும் வழக்கம் தற்போதும் வழக்கத்தில் உள்ளது.
TMSPD363	ஏறு தழுவுதல் (மஞ்சு விரட்டுதல்) என்ற சொல் பழந்தமிழ் இலக்கியங்களில் காளையை அடக்கும் வீர விளையாட்டின் பெயராகப் பயின்று வருகிறது.
TMSPD364	கொல்லக் கூடிய காளையைத் தழுவிப் போரிட்டு அடக்குவதால்  ` கொல்லேறு தழுவுதல் `  என்றும் சிறப்பித்துக் கூறப்படுகிறது.
TMSPD365	பண்டைக்காலத்தில் ஐந்திணை நிலங்களுள் ஒன்றாகிய முல்லை நிலத்தின் ஆயர் மக்களிடம் இவ்வேறு தழுவுதல் (மலைபடுகடாம் 330-335, முதல் ஏழு முல்லைக்கலிப் பாடல்களில் ஆறாம் பாடலைத் தவிர மற்ற பாடல்கள்) இடம் பெற்றது.
TMSPD366	ஏறு தழுவலுக்கும், குரவைக் கூத்திற்கும் தொடர்பிருந்தது (சிலப்பதிகாரம், ஆய்ச்சியர் குரவை: 17-18).
TMSPD367	குரவைக் கூத்து ஏறு தழுவலுக்குரிய நாளுக்கு முதல் நாள் மாலையிலாவது, ஏறு தழுவும் நாளின் மாலையிலாவது ஊர் பொதுமன்றே நிகழும்.
TMSPD368	முதல் நாளாயின் தம் காதலரை ஏறு தழுவுவதற்குத் துண்டும் பாட்டுகளையும், ஏறுதழுவிய நாளாயின் தம் காதலர் வெற்றியைக் கொண்டாடும் பாட்டுகளையும் மகளிர் பாடுவர்.
TMSPD369	ஏறுதழுவுதல் மண வினையுடன் தொடர்புடையதாய் அமைந்திருந்தது. காளையை அடக்கிய மணமாகா இளைஞர் பெண்ணினைப் பரிசாகப் பெறுவதுண்டு.
TMSPD370	இன்று ஏறு தழுவுதல் என்ற பெயர் வழக்கில் இல்லை. இருப்பினும் ஏறுதழுவலின் எச்சமாக இன்றைய ஜல்லிக்கட்டு விளங்குகிறது.
TMSPD371	ஏறு தழுவதற்கும் ஜல்லிக்கட்டுக்கும் சில வேறுபாடுகளே உள்ளன.
TMSPD372	முல்லை நிலத்து மக்களாகிய ஆயரிடம் மட்டுமே ஏறுதழுவுதல் இடம் பெற்றது. தற்போது ஜல்லிக்கட்டில் ஆயர் மட்டுமின்றி பல திறத்தவரும் பங்கேற்கிறார்கள்.
TMSPD373	ஏறு தழுவுதலில் உள்ளது போன்றே ஜல்லிக்கட்டு கள்ளர், மறவரிடையே பெண் கொடுப்பதற்கான தேர்வு களனாக உள்ளது.
TMSPD374	இருப்பினும் ஜல்லிக்கட்டில் வென்றவர் பண முடிப்பினைப் பரிசாகப் பெறுதல் பெரும்பான்மையாக உள்ளது.
TMSPD375	ஜல்லிக்கட்டு தைப்பொங்கலுக்கு மறுநாள் மாட்டுப்பொங்கல் நாளன்று விழாப் போல் கொண்டாடப்படுகிறது.
TMSPD376	ஏறு தழுவுதல் விழா தெய்வ நம்பிக்கையுடன் தொடர்புடையதாக இருக்கவில்லை. ஆனால் ஜல்லிக்கட்டு கிராமிய தேவதைகளின் வழிப்பாட்டு நம்பிக்கையுடன் தொடர்புடையதாகத் திகழ்கிறது.
TMSPD377	அம்மை, வைசூரி போன்ற கொடிய நோய்கள் பரவிய காலத்திலும், மழையில்லா வறட்சி காலங்களிலும், பிள்ளை வரம் கேட்கும் நிலையிலும் வேண்டுதல் நடைபெறும்.
TMSPD378	இக்குறைகள் நீக்கப்பட்டால் பொங்கல் நாளன்று ஜல்லிக்கட்டுகிறோம் என்பதே வேண்டுகோளாய் அமைகிறது.
TMSPD379	ஸ்பெயின், போர்ச்சுக்கல், மெக்ஸிகோ நாடுகளில் காளைப் போர் முக்கியமான தேசியப் பொழுதுப் போக்கு விளையாட்டாக இன்றும் நடைபெறுகிறது.
TMSPD380	காளைகளை அரங்கத்திற்குள் விரட்டி, ஆத்திரமூட்டி சண்டையிட்டுக் கொல்வதே இக்காளைப் போரின் நோக்கம்.
TMSPD381	இம்மேனாட்டுக் காளைப் போரும் ஜல்லிக்கட்டும் ஒன்று போலத் தோன்றினாலும், இரண்டும் முற்றிலும் வேறுபட்டவை ஆகும்.
TMSPD382	பாரிவேட்டை : பாரி என்றால் கொட்டு முழக்கத்துடன் செய்யும் இராக்காவலைக் குறிப்பதாக உள்ளது.
TMSPD383	பாரி வேட்டையிலும் கொட்டு முழக்கத்துடன் இரவில் வேட்டைக்குச் செல்லும் பழக்கமிருக்கிறது.
TMSPD384	வனவிலங்குகளின் தொல்லைகளிலிருந்து பயிர்களைப் பாதுகாப்பதற்காக இரவில் காவலிருக்கும் பண்டைய பழக்கமே பாரி வேட்டையாக நிலவுகிறது.
TMSPD385	பாரி வேட்டை தற்போது தமிழகத்தில் சிவகங்கை மாவட்டம் பிரான் மலையில் ஒவ்வொரு ஆண்டும் ஒரு விழாவாக நடைபெறுகிறது.
TMSPD386	மாசி மாதத்தில் சிவராத்திரிக்கு மறுநாள் பாரி வேட்டைக்குச் செல்வது வழக்கம்.
TMSPD387	இவ்வேட்டை வினை கருப்பணசாமி, அய்யனார்சாமி போன்ற வேட்டைக்காரச் சாமிகளின் வழிபாட்டுடன் தொடர்பு டையதாகவும் இருக்கிறது.
TMSPD388	விழா நாளன்று வேட்டைக் கொம்பினால் ஒலி எழுப்பப்படும். அப்போது வேட்டைக்குச் செல்வோரெல்லாம் ஒருங்கே கூடிவிடுவர்.
TMSPD389	கலந்து கொள்பவர்கள் பூசைப் பொருட்களையும் சமையல் பொருட்களையும் உடன் கொண்டு வருவர்.
TMSPD390	வேட்டைக்காரசாமியினை வழிபட்ட பின் மலைப் பகுதிக்குச் செல்வர்.
TMSPD391	உடன் கம்பு, ஈட்டி, அரிவாள் போன்ற ஆயுதங்களையும் எடுத்து வருவர்.
TMSPD392	வேட்டைநாயும் உடன் வருவதுண்டு.
TMSPD393	முதல் வேட்டையில் முயல் சாய்ந்ததாகக் கொள்ளலாம்.
TMSPD394	அதன் தலையினைத் திருப்பி ஒரு புல்லினை எடுத்து அதன் வாயில் வைப்பர்.
TMSPD395	இப்புல்தான் முயலின் வாழ்வில் கடைசிப் புல் என்பதைச் சுட்டுவதற்காகவே இச்செய்கை மேற்கொள்ளப் படுகிறது.
TMSPD396	முயலினை வேட்டையாடியவர் முயலின் காதளவுவைத்துக் தலையினை வெட்டிக் கொடுப்பார்.
TMSPD397	இதற்கு  ` தரம் `  என்று பெயர். இவ்வாறே வேட்டையாடிய மற்றவற்றிலிருந்தும் தலையை மட்டும் வெட்டி எடுப்பர்.
TMSPD398	முயலின் வயிற்றினைக் கிழித்து, ஈரலை மட்டும் வெளியே எடுத்துக் கம்பியில் கோர்த்துத் தீயில் வாட்டுவர்.
TMSPD399	பின் அதனைப் பூசைப் பொருளாக வைத்து வேட்டைக்காரச் சாமியை வழிபடுவர். வேட்டை கிடைத்தமைக்கு நன்றி சொல்வர்.
TMSPD400	இன்னும் அதிக வேட்டை கிடைக்க வேண்டும் என்று விரும்பி ஈரலைப் பிய்த்து நான்கு திசைகளிலும் நான்கு துண்டுகளை எறிந்து விடுவர்.
TMSPD401	வேட்டையாடிய விலங்குகளின் தலைக்கறியினையெல்லாம் ஒன்று சேர்த்து, எடுத்துச் சென்ற சமையல் பொருட்களை வைத்து உணவு தயாரிப்பர்.
TMSPD402	வேட்டையாடிய விலங்குகளின் உடல் கறியைக் கொண்டு வந்து கிராமத்து மக்களுக்கும் பகிர்ந்தளிப்பர்.
TMSPD403	வேட்டையின் போது புலி, சிறுத்தை, கரடி போன்ற கொடிய விலங்கினைக் கொன்றிருந்தால், கிராமத்திற்கு வந்து வண்டியில் அவ்விலங்கினைத் துக்கி நிறுத்தி தாரை, தம்பட்டை முழங்க ஊரெல்லாம் சுற்றி வருவர்.
TMSPD404	தங்கள் வீரத்தினைக் காட்டுவதற்காக இப்படிச் செய்கின்றனர். பழங்காலத்தில் அரசர்கள், குறுநில மன்னர்கள், ஆங்கிலேய ஆட்சிகாலத்தில் ஜமீன்தார்கள் பாரி வேட்டையினைத் தலைமையேற்று நடத்தினார்கள்.
TMSPD405	சிலம்பம் : சிலம்ப விளையாட்டு கம்பு விளையாட்டென்றும், நெற்றிப்பொட்டுக் கம்பு விளையாட்டென்றும், உயில் சிலம்பு என்றும் அழைக்கப் படுகிறது.
TMSPD406	தமிழ்நாட்டில் சிலம்பம் என அழைக்கப்படும் இவ்வீர விளையாட்டு, மராட்டிய நாட்டில் லாட்டி என்றும், குஜராத்தில் டால்லக்கடி என்றும், வங்காள நாட்டில் லாடிகீலா என்றும், கர்நாடகாவில் தண்டா வரிசை என்றும், ஆந்திராவில் கரடி ஆட்டம் என்றும், கேரளாவில் நெடுவடி என்றும் அழைக்கப் படுகிறது.
TMSPD407	சிலம்புதல் என்றால் ஒலித்தல் என்று பொருளாகும்.
TMSPD408	கையிலுள்ள கம்பினை அடித்து ஒலியெழுப்பி விளையாடப் பெறுவதால் இவ்விளையாட்டு சிலம்பு என்று பெயர் பெற்றது.
TMSPD409	சிலம்ப விளையாட்டு பயிற்சி நிறைந்த வீரவிளையாட்டு ஆகும்.
TMSPD410	இதற்கான பயிற்சியைத் தருபவர் சிலம்ப வாத்தியார் என்றழைக்கப்படுகிறார்.
TMSPD411	சிலம்ப வாத்தியார் நம்பிக்கையானவர்க்கு மட்டும் சிலம்ப விளையாட்டைக் கற்றுத் தருவார்.
TMSPD412	இவ்வாறு ரகசியக்கலையாக சிலம்ப விளையாட்டு போற்றப்படுவதால், இவ்விளையாட்டு வளர்ச்சியடையவில்லை எனலாம்.
TMSPD413	விளையாட்டில் ஈடுபடுவதற்கு நீளமான கம்பு வேண்டும்.
TMSPD414	விளையாடுபவரின் உயரத்திற்களவாய்க் கம்பின் நீளம் இருக்கும். பெரும்பாலும் மூங்கில் கம்புகளையே பயன்படுத்துவர்.
TMSPD415	கம்பு வீசுந்திறன், காலடி எடுத்து வைக்கும் முறை, வேகமாகச் செயல்படும் திறமை இம்மூன்றும் சிலம்ப விளையாட்டின் அடிப்படைக் கூறுகளாக உள்ளன.
TMSPD416	இக்கூறுகள் அனைத்தையும் கைவரப் பெற்றவர்  ` வீடுகட்டுதல் `  என்ற முறையில் தேர்ச்சி அடைந்தவராகிறார்.
TMSPD417	பகைவர் கம்பு தன் உடல் மேல் படாத வண்ணம் தன் கம்புவீச்சுத் திறமையால் தடுத்தலை வீடுகட்டுதல் என்றும், கோட்டை கட்டுதல் என்றும் சொல்வர்.
TMSPD418	விளையாட்டின் துவக்கத்தில் வணக்கம் செலுத்துதல் என்ற முறை உண்டு. முதலில் இறைவணக்கமும், அடுத்து குருவணக்கமும் இடம் பெறும்.
TMSPD419	போட்டி விளையாட்டாக இருந்தால், எதிர்த்து விளையாடக் கூடியவர்க்கும் வணக்கம் செலுத்துவர்.
TMSPD420	இது தமிழர் விளையாட்டின் சிறப்பு முறையாக வழங்கி வருகிறது.
TMSPD421	எதிரியின் கம்பு தன் உடல் மேல் படாமல் தடுத்தல், தன்னுடைய கம்பினால் எதிரியின் உடலைத்தொடுதல் ஆகிய செயல்களைக் கொண்டு வெற்றி, தோல்வி நிர்ணயிக்கப்படுகிறது.
TMSPD422	கம்பின் நுனியில் வண்ணப் பொடியினைத் தடவியிருப்பர். சிலம்பம் போட்டியில் விளையாடுபவர்களின் உடலில் எத்தனைத் தடவைகள் கம்பின் நுனி பட்டிருக்கிறது என்பதனை வண்ணப் பொடியின் துணைக் கொண்டு கணக்கிட்டும் வெற்றி தோல்வியை நிர்ணயிப்பர்.
TMSPD423	தமிழகத்தில் சிலம்ப விளையாட்டு தற்காப்பு கலையாகவும், வீரவிளையாட்டாகவும், விழாக் காலங்களில் கேளிக்கையாட்டமாகவும், பாடல்பாடியும் விளையாடப் பெறுகிறது.
TMSPD424	புலிவேடம் : இது வீரவிளையாட்டான சிலம்பத்தின் இன்னொரு வடிவமாகும்.
TMSPD425	விளையாடுபவர்கள் உண்மை யிலேயே புலி வேடந்தரித்து ஆடுவதால் இவ்விளையாட்டுக்குப் புலிவேடம் என்று பெயர் வந்தது.
TMSPD426	சிலம்ப விளையாட்டில் தனக்கு நிகர் எவருமில்லை என்றகுறிப்பினை வெளிப்படுத்துவது இவ்வீர விளையாட்டின் நோக்கமாக அமைகிறது.
TMSPD427	புலிவேடமிடுபவர் கையில் புலிநகம் மாட்டியிருப்பர். உடல் முழுவதும் புலியினைப் போல வரிக்கோடுகள் போடப்பட்டிருக்கும். இரும்பு வளையத்துடன் கூடிய நீண்ட வாலினை இடுப்பில் கட்டியிருப்பர்.
TMSPD428	இவ்வாலைப் பிடிப்பதற்கென ஒருவர் பின்னால் நிற்பார்.
TMSPD429	வேடமிடுபவர் ஆடும் ஆட்டத்திற்கேற்ப முன்னும் பின்னும் அவர் நடந்து கொடுக்க வேண்டும்.
TMSPD430	எனவே, வால்பிடிப்ப வரும் சிலம்பப் பயிற்சியில் தேர்ச்சி அடைந்தவராக இருப்பர்.
TMSPD431	இன்னொருவரும் புலிவேடமிட்டிருப்பார்.
TMSPD432	ஆனால் இவருக்கு வால் பிடிப்பதற்கென யாரும் இருப்பதில்லை.
TMSPD433	எனவே, இவர் ஒண்டிப்புலி என்று அழைக்கப்படுகிறார்.
TMSPD434	இரண்டு புலிகளுக்குமிடையே மோதல் வந்து விடக்கூடாது என்பதற்காக மூங்கில் கம்பினைக் குறுக்கே வைத்துப் பிடித்தபடி இருவர் நிற்பர்.
TMSPD435	சிலம்புப் பயிற்சி அளித்த ஆசிரியர் வீட்டிலிருந்து ஆட்டம் துவங்கும். நகர் மொட்டு என்றவாத்தியத்தின் ஒலிக்கேற்ப புலியாக இருப்பவரும், ஒண்டிப் புலியாக இருப்பவரும் பாவனை விளையாட்டுகளில் ஈடுபடுவர்.
TMSPD436	பாவனை விளையாட்டுகள் சிலம்பப் பயிற்சியுடன் தொடர்புடைய தாக இருக்கும்.
TMSPD437	சில சமயங்களில் கெளரவப் பிரச்சினைகள் ஏற்பட்டு இருபுலிகளாக இருப்பவர் களுக்கும் மோதல் வந்துவிடவும் கூடும். அச்சமயம் ஒண்டிப் புலிக்காரர் பக்கத்தில் ஓர்ஆடு நிறுத்தப்பட்டிருக்கும்.
TMSPD438	புலி வேடமிட்டவர் நடுவிலுள்ள கம்பினைத் தாண்டி வந்து, அவ்வாட்டினைப் பல்லினால் கடித்துத் தன்பக்கம் துக்கியெறிய வேண்டும்.
TMSPD439	ஆட்டினைத்துக்க விடாமல் ஒண்டிப்புலிக்காரர் கம்பு வீச்சினால் தடை செய்வார்.
TMSPD440	புலியாக இருப்பவர் தன் கம்பு வீச்சுத் திறமையால் தடைகளையெல்லாம் தகர்த்தெறிந்து செயல்பட வேண்டும்.
TMSPD441	சிலம்ப விளையாட்டில் தன்னை யாராலும் எதிர்க்க முடியாது அல்லது எதிர்த்தாலும் வெல்ல முடியாது என்று நினைப்பவர் புலிவேடத்தின் போது இரட்டை வாலினைக் கட்டுவதுண்டு.
TMSPD442	அச்சமயம் உள்ளூர் காரரோ, விழாவினைப் பார்க்க வந்தவரோ போட்டிக்கு இழுத்தால் போட்டி விளையாட்டு துவங்கி விடும். விழாக் காலத்தில் நடைபெறும் இவ்வாட்டம் சிலம்ப வாத்தியாரின் வீட்டிலிருந்து துவங்கி கோயிலுடன் முடிவு பெற்று விடும்.
TMSPD443	போட்டியாட்டத்தில் ஈடுபட்ட வராயிருந்தால் மனவேற்றுமை நீங்கி ஒன்றாகத் தெய்வத்தினை வணங்குவர்.
TMSPD444	சடுகுடு : இவ்விளையாட்டு பலிஞ்சடுகுடு எனவும், பலீன் சடுகுடு எனவும் வழக்கில் வழங்கப் பெறும்.
TMSPD445	பலிஞ்சப்பளம் என ஆந்திராவிலும், வங்காளத்திலும், குடுடுடூ என மகாராட்டிரத்திலும் அழைக்கப்பட்டு வருகிறது.
TMSPD446	பழந்தமிழ்நாட்டில் அரசர்களிடையே நிரைகளைக் கவருபவர் (வெட்சித்திணை) கவரப்பட்ட நிரைகளை மீட்பவர் (கரந்தைத் திணை) என இரு கட்சியினர் இருந்தனர்.
TMSPD447	இது தரப்பினருக்குமிடையே அவரவர் நாட்டின் எல்லைக் கோடு அமைந்திருக்கும்.
TMSPD448	நிரை கவர வருபவர்களை வரவிடாமல் வீரர்கள் காவல் காத்து நிற்பர்.
TMSPD449	காவலைக் கடந்து நிரையினைக் கவர்ந்து வருதல் வேண்டும். நிரைகளை (மாட்டு மந்தையை) கவர வருபவர் தம்மை வளைத்துப் பிடிக்கும் எதிர்கட்சி வீரரிடம் போரிட்டுத் திரும்ப மீள்வர்.
TMSPD450	மீறிவந்து தம் நாட்டு எல்லையினை அடைந்து விட்டால் எதிர்படையினர் ஒன்றும் செய்ய இயலாது. மாறாக, எல்லைக் கோட்டை அடையும் முன் பிடிபட்டு விட்டால் சிறையிலிடப்படுவார்.
TMSPD451	போர் முடிந்தவுடன் சிறைபட்ட வீரர் மறுபடியும் தம் நாட்டை அடைவர்.
TMSPD452	நிரைகவர அல்லது நிரை மீட்கச் சென்றதால் ஏற்பட்ட போரின் முடிவு வெற்றி அல்லது தோல்வியில் முடிவுறும்.
TMSPD453	போருக்கு செல்வதற்கு முன் தங்கள் பக்கமே வெற்றி கிட்ட வேண்டுமென்று இருதரப்பினருமே காளியை வணங்கினர்.
TMSPD454	இச்சமயம் சடுகுடுப்பை அல்லது குடுகுடுப்பை என்ற பறையால் ஒலியெழுப்பி, பலி கொடுத்து வழிபட்டனர்.
TMSPD455	இப்போர்ச் செயல் பாட்டின் தொடர்ச்சியால் பலிஞ்சடுகுடு என்ற பெயர் கொண்ட விளையாட்டு பழந்தமிழரிடையே உருவானது. இன்றும் தமிழ்நாட்டு கிராமங்களில் விளையாடப்படுகிறது.
TMSPD456	வரையறுக்கப்பட்ட ஆடுகளத்தில் இருகட்சியினரையும் பிரிக்கும் விதமாய் நடுக்கோடு வரையப்பட்டிருக்கும்.
TMSPD457	விளையாடுகையில் சடு...குடு...குடு என்றோ கிராமத்துப் பாடல்களையோ, வேறு நையாண்டிப் பாடல்களையோ மூச்சை அடக்குவதற்காகப் பாடுவது மரபாக உள்ளது.
TMSPD458	பாடிப்போனவர் எதிர்க்கட்சிக்காரரைத் தொட்டு விட்டு பிடிபடாமல் மூச்சடக்கி வந்து நடுக்கோட்டினைத் தொட்டு விட்டால், தொடப்பட்டவர் களத்திலிருந்து வெளியேறிக் கொள்ள வேண்டும்.
TMSPD459	ஆடவர் விளையாட்டான சடுகுடு சிறுவர்களிடையேயும் இடம் பெறுகிறது.
TMSPD460	பழந்தமிழர் காலத்திலிருந்து விளையாடப் பெறும் சடுகுடுவின் தொடர்ச்சியாய் தற்போதைய விளையாட்டான கபடி விளங்குகிறது.
TMSPD461	கபடி விளையாட்டு இப்போது உலகம் முழுவதும் விளையாடப்படுகிறது.
TMSPD462	விளையாடுகையில் மூச்சினை அடக்குவதற்கு கபடி....கபடி என்ற பொருளற்ற சொல் பாடப்படுவதால் இவ் விளையாட்டு கபடி என்று பெயர் பெற்றது.
TMSPD463	உலகப் பொதுவான விதிமுறைகள் கொண்டு கபடி விளையாட்டு திகழ்கிறது.
TMSPD464	இந்திய கபடி அணியில் இடம் பெற்றிருக்கும் தலைச்சிறந்த வீரர்கள் தமிழ்நாட்டைச் சாந்தவர்களாகவே உள்ளனர்.
TMSPD465	இந்திய அணி தற்போது உலகிலேயே முதலிடம் வகிக்கும் சிறந்த அணியாக தொடர்ந்து திகழ்ந்து வருகிறது.
TMSPD466	தமிழ் நாட்டு கபடி வீரர்களின் பங்கேற்பால் இந்தியணி உலக அளவில் விளையாடி பலமுறை தங்கப்பதக்கங்களை வென்றுள்ளது.
TMSPD467	இளவட்டக்கல் : இது ஒரு திறன் சோதிக்கும் விளையாட்டாகும். மறவர் இனத்தவர் மணவினை கொள்வதற்கு இவ்விளையாட்டைப் பயன்படுத்துவர்.
TMSPD468	முறைப் பெண்ணினைத் திருமணம் செய்வதற்கும் விரும்பிய பெண்ணைத் திருமணம் செய்வதற்கும் இத்திறன் சோதிக்கும் விளையாட்டு தேர்வு நிலையாக உள்ளது.
TMSPD469	ஒரு பெண்ணினைப் பலரும் விரும்புவர். அப்போது பெண்ணின் தந்தை ` யார் இளவட்டக் கல்லினைத் துக்கி உயர நிறுத்துகிறாரோ? அவருக்கு என் பெண்ணைத் தருவேன் `  என்று அறிவித்து விடுவார்.
TMSPD470	விழாக்காலத்தில் ஊருக்குப் பொதுவான இடத்தில் இதற்கான போட்டி நடைபெறும். போட்டியில் கலந்து கொள்பவர் இளவட்டக் கல்லைத் துக்கித் தலைக்கு மேலே பிடித்துக் கீழே போட வேண்டும்.
TMSPD471	இவ்வாறு செய்தவர் வென்றவராகக் கருதப்படுவார். கிராமத்துப் பெரியவர் இதற்குப் பஞ்சாயத்துக்காரராக முன்னிற்பார்.
TMSPD472	இவர் கூறும் நடுநிலைத் தீர்ப்பே இறுதியானதாக இருக்கும்.
TMSPD473	பண்டைக் காலத்திய மக்களுக்குக் கையினால் பெரிய கல்லினைத் துக்குவதும் நகர்த்துவதும் வாழ்க்கையோடு சேர்ந்த தேவையாய் இருந்தது.
TMSPD474	நாகரிக வளர்ச்சியில் அத்தேவை இல்லாமல் போகவே, அதுவே உடல்திறன் காட்டும் விளையாட்டாக வளர்ந்தது.
TMSPD475	மறவர் இனத்தவர் பணம், நகை போன்றவைகளை முதன்மையாக கருதுவது இல்லை.
TMSPD476	பெண்ணை மணந்து கொள்கின்றவன் உடல்திறன் உடையவராக இருக்க வேண்டுமென்பதையே விரும்புவர்.
TMSPD477	அவ்வடிப்படையில் இன்றளவும் அவர்களிடையே நிலை பெற்றிருக்கிறது.
TMSPD478	குறிப்பாக மதுரை மாவட்டத்திலும் அதன் சுற்றுபுறங்களிலும் இவ்விளையாட்டு நிலவி வருகிறது.
TMSPD479	ஓட்டம் : சிறுவரால் பொழுது போக்க ஆடும் தொடுதல் விளையாட்டின் செய்கையே ஓட்டம் விளையாட்டிலும் இடம் பெற்றாலும், உடல் திறனை தேர்வு செய்வதே ஓட்டம் விளையாட்டின் நோக்கமாக இருக்கிறது.
TMSPD480	திருமணம் நடந்த ஆண்டில் புதுமணப்பெண் ஆடி மாதத்தில் அவள்தாய் வீட்டிற்கு வருதல் கள்ளர், மறவரிடையே இன்றளவும் வழக்கத்திலுள்ளது.
TMSPD481	மாதத்தின் இறுதி நாளன்று இப்போட்டி விளையாட்டு நடத்தப்படும்.
TMSPD482	அவ்வூரிலேயே திறமையாக ஓடுபவர்களுக்கும் புதுமணமகனுக்கும் இடையில்தான் போட்டி அமைந்திருக்கும்.
TMSPD483	புதுமணமகன் முன்னால் நின்று கொள்ள, உள்ளூர்காரர் பின்புறம் நின்று கொள்வார்.
TMSPD484	கூட்டத்தில் பொதுவாக இருப்பவர் ஓடுவதற்குச் சைகை காட்டியவுடன் இருவரும் குறிப்பிட்டத் துரத்தினை ஓடிக் கடந்து வர வேண்டும்.
TMSPD485	பின்னால் வருபவரைத் தொட விடாமல் ஓடிக் கடந்து வந்தால் மணமகன் திறன் உடையவர் என்று கருதப்படுவார்.
TMSPD486	பழங்காலத்திலிருந்தே நிலவி வரும் இவ்விளையாட்டைத் தற்கால ஓட்டப் பந்தத்துடன் இணைத்துப் பார்க்கலாம்.
TMSPD487	இரட்டை மாட்டுப் பந்தயம்: இரண்டு மாடுகள் பூட்டப்பட்ட சிறு தட்டுவண்டியினை இப்பந்தய விளையாட்டில் பயன்படுத்துவர்.
TMSPD488	குறிப்பிட்ட துரத்தினை இத்தட்டு வண்டியின் மூலம் முதலில் கடந்து திரும்பி வருவது பந்தயத்தின் நோக்கமாக உள்ளது.
TMSPD489	கிராமிய தேவதைகளின் வழிப்பாட்டு விழாவினை ஒட்டி இவ்விளையாட்டும் நடைபெறும்.
TMSPD490	பந்தயத்தில் கலந்து கொள்ளும் ஒவ்வொரு வண்டிக்கும் இரண்டு பேர் இருக்கலாம்.
TMSPD491	ஒருவர் வண்டியினை ஓட்டுபவர். இன்னொருவர் உதவியாளர்.
TMSPD492	ஓட்டுபவருக்கு உதவியாளர் திறமையுள்ளவராக அமைய வேண்டும்.
TMSPD493	ஏனெனில் ஓட்டுபவர் வண்டியில் உட்கார்ந்து கொண்டு காளைகளை விரட்டி ஓட்டிக் கொண்டிருப்பார்.
TMSPD494	உதவியாளர் வண்டியில் ஏறாமல் பின் தொடர்ந்து ஓடி வர வேண்டும்.
TMSPD495	மாட்டின் வேகத்தினை அதிகப்படுத்த ஓட்டுபவர் பல உத்திகளைக் கையாள்வார்.
TMSPD496	கூர் ஆணி வைத்த தார்க்குச்சியினைக் கொண்டு மாட்டின் குதப்பகுதியில் குத்துவார்.
TMSPD497	வலி தாங்காத காளைகளும் வேகமாக ஓடும்.
TMSPD498	பந்தயத்தில் கலந்து கொள்ள நினைப்பவர் நுழைவுக் கட்டணம் செலுத்த வேண்டும்.
TMSPD499	ஆனால், கலந்து கொள்ளும் வண்டிகளின் எண்ணிக்கையில் வரையரையேதுமில்லை. பந்தயத்தில் வெற்றி பெற்றவருக்குக் கிராமத்தலைவர் பரிசுகளை வழங்குவார்.
TMSPD500	குதிரைப் பந்தயத்திற்கு நகரத்தார் எவ்வளவு முதன்மை கொடுக்கின்றனரோ அது போல கிராமத்தார் மாட்டுப் பந்தயத்திற்கு முதன்மை கொடுக்கின்றனர்.
TMSPD501	மோடி விளையாட்டு: உடல்திறனைச் சார்ந்த விழாக்கால விளையாட்டுகளில் மோடி விளையாட்டும் ஒன்று.
TMSPD502	மதுரை வட்டாரப் பகுதியில் தேவாங்குச் செட்டியார் என்ற வகுப்பினரிடையே இவ்விளையாட்டு வழக்கத் திலுள்ளது.
TMSPD503	சவுண்டம்மன் வழிப்பாட்டின் போது, பொங்கல் முடிந்த மறுநாள் இவ்விளையாட்டு நடத்தப்படும்.
TMSPD504	பொங்கல் முடிந்த மறுநாள் காலையில் மஞ்சள் நீர் தெளித்து விளையாடுவர்.
TMSPD505	மாலையில் மோடி விளையாட்டு இடம் பெறும்.
TMSPD506	கோவில் பூசாரிகள் மட்டுமே இவ்விளையாட்டில் கலந்து கொள்ள இயலும்.
TMSPD507	இரண்டு பூசாரிகள் எதிரெதிரே நின்று கொள்வர்.
TMSPD508	இவர்களுக்கிடையே தேங்காய், உலக்கை, முட்டை, வாழைப்பழம், ஆட்டுக்கால், வாழைத்தண்டு, கரகம் ஆகிய ஏழு பொருட்கள் வைக்கப்பட்டிருக்கும்.
TMSPD509	ஒரு பூசாரி இப்பொருட்களையெல்லாம் எதிர்ப்பூசாரி எடுக்கவியலாதவாறு பாதுகாப்பார்.
TMSPD510	இன்னொரு பூசாரி இப்பொருட்களை ஒவ்வொன்றாய் எடுத்துவர முயலுவார்.
TMSPD511	பொருள்களை எடுக்கும் பொழுது குட்டிக்கர்ணம் போட்டுக் கொண்டே போக வேண்டும்.
TMSPD512	எடுத்து வரும் போதும் குட்டிக்கர்ணம் போட்டுக் கொண்டே வர வேண்டும்.
TMSPD513	பொருட்களைப் பாதுகாக்கும் பூசாரி, பொருளினை எடுக்கும் போது விபூதியினைப் போட்டு விடுவார்.
TMSPD514	எடுக்கும் பூசாரி மேல் விபூதி பட்டுவிட்டால் அவர் இறந்தவர் போல கீழே விழுந்து விட வேண்டும்.
TMSPD515	யாராவது ஒருவர் அவரைத் துக்கி வந்து அவர் இடத்திற்குக் கொண்டு வர வேண்டும்.
TMSPD516	மறுபடியும் அவர் முன்போலத் தொடருவார்.
TMSPD517	இவ்வாறு ஏழு பொருட்களையும் தன்னுடைய பக்கத்திற்குக் கொண்டு வந்து விட்டால், விளையாட்டு முடிவுற்றதாகக் கருதப்படும்.
TMSPD518	விபூதி பயன்படுத்தப்படுவதால் மோடி விளையாட்டு என்றால் மந்திர விளையாட்டு என்ற நம்பிக்கை நிலவி வருகிறது.
TMSPD519	•
TMSPD520	இவரது கிரிக்கெட் கரியர் இன்னும் முடிந்து விடவில்லை. ஐபிஎல். கிரிக்கெட்டில் புனே வாரியர்ஸ் அணிக்காக ஆடினார்.
TMSPD521	அப்போது ராயல் சாலஞ்சர்ஸ் அணிக்காக கிறிஸ் கெய்ல் ஒரு 175 ரன்களை விளாசியபோது விக்கெட் கீப்பராக இருந்து ரசித்த உத்தப்பா கிறிஸ் கெய்ல்தான் எனக்கு கிரிக்கெட் ஆட்டத்தின் மீது ஒரு புதிய உத்வேகத்தை ஏற்படுத்தியதாக கூறியுள்ளார்.
TMSPD522	பெல்ஜியத்திற்கு உத்தப்பா சுற்றுலா சென்ற போது 10 நாட்கள் தனியாக கிரிக்கெட் வாழ்க்கை குறித்து யோசித்துள்ளார்.
TMSPD523	`` நான் தன்னந்தனியாக 10 நாட்கள் பெல்ஜியத்தில் கழித்தேன், நான் அப்போது ஒரு பேருந்து நிறுத்தத்தில் இருந்தபோது பிரவீண் ஆம்ரேயை அழைத்து உங்களுடன் சேர்ந்து நான் எனது கிரிக்கெட் உத்தியை சரி செய்து கொள்ளவேண்டும் என்றேன் ``
TMSPD524	அச்ரேக்கரிடம் பயிற்சி பெற்ற சச்சின், காம்ப்ளியுடன் பயிற்சி பெற்ற 3வது வீரர்தான் பிரவீண் ஆம்ரே. இவரது கரியரும் பாதியிலேயே முடிந்துபோனது. ஆனால் உத்தப்பாவுக்கு பயிற்சி அளிக்க அவர் ஒப்புக் கொண்டார்.
TMSPD525	ஐபிஎல் 2012-இல் ஆம்ரே உத்தப்பாவுக்கு உதவி செய்தார். அவரது உதவிகள் கைகொடுக்க அவரையே தனது சொந்த பயிற்சியாளராக நியமித்துக் கொண்டார் உத்தப்பா.
TMSPD526	` 2011ஆம் ஆண்டு நான் முடிவெடுத்தேன். எனது திறமையை நான் சரியாக வடிவமைத்துக் கொள்ளவில்லை என்பதை உணரத் தொடங்கினேன்.
TMSPD527	கிரிக்கெட் மீதான எனது ஆரம்பகால புத்துணர்வை மீண்டும் கொண்டு வர விரும்பினேன், கிரிக்கெட் மீதான நேசத்தை மீண்டும் என்னிடம் கோண்டுவர முனைந்தேன்.
TMSPD528	கிரிக்கெட்டை வைத்து பணம் சம்பாதிப்பதோ, அதன் மூலம் ஒரு பொருளாதார வாழ்க்கையை அமைத்துக் கொள்வதோ சரியல்ல என்று நினைத்தேன், கிரிக்கெட்டை அதன் தன்மைக்காக ஆடவேண்டும் என்ற உந்துதல் எனக்கு ஏற்பட்டது.
TMSPD529	அதன் பிறகு உடற்பயிற்சியில் கவனம் செலுத்தினேன், கிரிக்கெட் வீரர்களில் நான்தான் இப்போது உடல்பலத்துடன் இருக்கிறேன்.
TMSPD530	அதேபோல் உணவில் பெரும் கட்டுப்பாட்டையும் ஒழுக்கத்தையும் கொண்டு வந்தேன். என்கிறார் உத்தப்பா.
TMSPD531	ஆம்ரே முதலில் கூறியது உடல் எடையைக் குறைக்க வேண்டும் என்பதே. அதன் படி 20 கிலோ உடல் எடையை இழந்தார் உத்தப்பா.
TMSPD532	இது பிரவீண் ஆம்ரேயை பெரிதும் கவர்ந்துள்ளது.
TMSPD533	பாட்டம் ஹேண்ட் இருந்தால் என்ன என்று கேட்கலாம் ஆனால் பந்து தரையோடு தரையாக செல்லாமல் காற்றில் செல்லும், கேட்ச் ஆகும்.
TMSPD534	பிறகு பேட்டை பிடிக்கும் விதத்திலும் ஆம்ரே சில அட்ஜஸ்மென்ட்களை பரிந்துரைத்துள்ளார்.
TMSPD535	அதேபோல் பந்தை எதிர்கொள்ளும் ஸ்டான்ஸையும் ஆம்ரே மாற்றியுள்ளார். முன்பு அவர் நிற்கும் விதத்தில் கோளாறுகள் இல்லையென்றாலும் ஆம்ரேயின் டிப்ஸிற்குப் பிறகு அவர் 9 போட்டிகளில் 683 ரன்கள் எடுத்துள்ளார்.
TMSPD536	ஆம்ரே பயிற்சியாளர் ஆன பிறகு உத்தப்பா இந்திய அணிக்குள் மீண்டும் வரும் நம்பிக்கையை பெற்றுள்ளார்.
TMSPD537	இந்தியாவின் சார்பில் பங்கேற்கும் இப்போட்டியில் இரு பிரிவிலும் இந்தியாவுக்காக பதக்கம் வெல்ல வேண்டும்.பதக்கத்தோடு திரும்பி வருவோம்-தமிழக தடகள வீராங்கனை சாரதா நாராயணன்.
TMSPD538	தேசிய ஓபன் தடகளப் போட்டியில் 2006 முதல் 2011 வரை தொடர்ச்சியாக 6 ஆண்டுகள் 100 மீ. ஓட்டத்தில் சாம்பியன் பட்டம் வென்று சாதனை படைத்தவர்.
TMSPD539	மகளிர் 100 மீ. ஓட்டம், 4ஷ்100 மீ. தொடர் ஓட்டம் என இரண்டிலும் பதக்கம் வெல்வதே இலக்கு என்கிறார் தமிழக தடகள வீராங்கனை சாரதா நாராயணன்.
TMSPD540	புணேவில் நடைபெறவுள்ள 20-வது ஆசிய தடகள சாம்பியன்ஷிப் போட்டியில் பங்கேற்கவுள்ள தமிழக வீராங்கனைகளில் சாரதாவும் ஒருவர்.
TMSPD541	சென்னை பூங்கா நகர் ரயில் நிலையத்தில் சீனியர் டிக்கெட் பரிசோதகராகப் பணியாற்றி வரும் சாரதா நாராயணன், ஆசிய தடகளப் போட்டிக்காக பெங்களூரில் தீவிரப் பயிற்சியில் ஈடுபட்டுள்ளார்.
TMSPD542	100 மீ. ஓட்டம், 4ஷ்100 மீ. தொடர் ஓட்டம் என இரு பிரிவுகளிலும் பங்கேற்கவுள்ளார். 4ஷ்100 மீ. தொடர் ஓட்டத்தில் கேரளத்தின் மெர்லின், ஒடிசாவின் சர்வானி நந்தா, மேற்கு வங்கத்தின் ஆஷா ராய் ஆகியோருடன் சேர்ந்து களமிறங்குகிறார்.
TMSPD543	ஆசிய தடகளப் போட்டி குறித்து சாரதா நாராயணனிடம் கேட்டபோது, அவர் கூறியது: 100 மீ. ஓட்டம், 4ஷ்100 மீ. தொடர் ஓட்டம் இரண்டிலும் பதக்கம் வெல்ல வேண்டும். சிறந்த நேரத்தைப் பதிவு செய்ய வேண்டும் என்பதெல்லாம் எனது இலக்கு அல்ல.
TMSPD544	இந்தியாவின் சார்பில் பங்கேற்கும் இப்போட்டியில் இரு பிரிவிலும் இந்தியாவுக்காக பதக்கம் வெல்ல வேண்டும். அதுவும் தங்கப் பதக்கம், வெள்ளிப் பதக்கம் என்றெல்லாம் கிடையாது.
TMSPD545	ஏதாவது ஒரு பதக்கம் வெல்ல வேண்டும் என்றுதான் நினைக்கிறேன்.
TMSPD546	எங்களுடைய பிரிவு போட்டிகளில் எத்தனை பேர் பங்கேற்கிறார்கள் என்பதைப் பற்றியெல்லாம் கவலைப்படவில்லை.
TMSPD547	எப்படியானாலும் பதக்கம் வெல்ல வேண்டும் அவ்வளவுதான். 100 மீ. ஓட்டத்தைப் பொறுத்தவரையில் வழக்கம்போல் இந்த முறையும் கடும் போட்டி இருக்கும்.
TMSPD548	100 மீ. ஓட்டத்தில் 11.38 விநாடிகளில் இலக்கை எட்டியதே இந்தியாவில் தேசிய சாதனையாக உள்ளது.
TMSPD549	அதை முறியடித்தால் மட்டுமே தங்கப் பதக்கம் வெல்ல முடியும்.
TMSPD550	100 மீ. ஓட்டத்தில் எனது “பெஸ்ட் டைமிங்’ 11.50 விநாடிகள். இன்னும் இரு மைக்ரோ விநாடிகளை குறைத்தால் தங்கம் வெல்ல வாய்ப்புள்ளது. இந்தப் போட்டியில் ஏறக்குறைய 11.30 விநாடிகளுக்கு உள்ளாக இலக்கை எட்டுபவர்தான் தங்கம் வெல்வார்.
TMSPD551	2 மற்றும் 3-வது இடங்களைப் பிடிப்பவர்கள் பெரும்பாலும் 11.6, 11.7, 11.8 விநாடிகளில் பந்தய தூரத்தைக் கடந்தவர்களாகவே இருப்பார்கள்.
TMSPD552	ஜப்பானின் சிஸாட்டோ ஃபுகுஷிமா இப்போட்டியில் பங்கேற்கிறாரா, இல்லையா என்பது தெரியவில்லை. கடந்த 6 ஆண்டுகளாக ஆசிய அளவிலான போட்டிகளில் அவர்தான் கோலோச்சி வருகிறார்.
TMSPD553	அவர் பங்கேற்காத பட்சத்தில் என்னைப் போன்றவர்களுக்கு தங்கம் வெல்லும் வாய்ப்பு கிடைக்கும். புகுஷிமா பங்கேற்கும் பட்சத்தில் அவருக்குத்தான் தங்கப் பதக்கம்.
TMSPD554	4ஷ்100 மீ. தொடர் ஓட்டத்தைப் பொறுத்தவரையில் முதலில் நான் ஓடுகிறேன்.
TMSPD555	அதன்பிறகு மெர்லினும், அவரைத் தொடர்ந்து சர்வானி நந்தா, ஆஷா ராய் ஆகியோரும் ஓடுகின்றனர்.
TMSPD556	சென்னையில் சமீபத்தில் நடைபெற்ற மாநிலங்களுக்கு இடையிலான தடகளப் போட்டியில் 100 மீ. ஓட்டத்தில் ஆஷா ராய் தங்கமும், மெர்லின் வெள்ளியும் வென்றனர்.
TMSPD557	நாங்கள் 4 பேரும் தற்போது பெங்களூரில் பயிற்சியில் ஈடுபட்டு வருகிறோம். பயிற்சி நன்றாக சென்று கொண்டிருக்கிறது. பதக்கத்தோடு திரும்பி வருவோம் என்றார்.
TMSPD558	வென்ற பதக்கங்கள்: ரயில்வே அணிகளுக்கு இடையிலான போட்டியில் ஏராளமான தங்கப் பதக்கங்களை குவித்திருக்கிறார் சாரதா.
TMSPD559	2008-ல் தாய்லாந்தில் நடைபெற்ற ஆசிய கிராண்ட்ப்ரீ தடகளப் போட்டிகளில் 100 மீ. ஓட்டத்தில் 3 வெண்கலம், 4ஷ்100 மீ. தொடர் ஓட்டத்தில் 3 வெண்கலம் என மொத்தம் 6 பதக்கங்களை வென்றுள்ளார்.
TMSPD560	2009-ல் வியத்நாம் மற்றும் சீனாவில் நடைபெற்ற ஆசிய கிராண்ட்ப்ரீ தடகளப் போட்டிகளில் 4 வெள்ளிப் பதக்கங்களை வென்றிருக்கிறார்.
TMSPD561	2006 முதல் 2011 வரை தொடர்ச்சியாக 6 தேசிய ஓபன் தடகளப் போட்டிகளில் 100 மீ. ஓட்டத்தில் தங்கமும், 2012-ல் நடைபெற்ற தேசிய ஓபன் தடகளப் போட்டியில் வெள்ளியும் வென்றுள்ளார்.
TMSPD562	சென்னையில் நடைபெற்ற மாநிலங்களுக்கு இடையிலான 100 மீ. ஓட்டம், 4ஷ்100 மீ. தொடர் ஓட்டம் ஆகிய இரண்டிலும் வெண்கலப் பதக்கங்களை வென்றுள்ளார்.
TMSPD563	மாநில அளவிலான போட்டிகளிலும் ஏராளமான பதக்கங்களை குவித்துள்ளார்.
TMSPD564	“பெஸ்ட் டைமிங்கை’ பதிவு செய்யும் பட்சத்தில் நிச்சயம் பதக்கம் வெல்ல முடியும்-தமிழகத்தின் சகாய ராஜா பிரான்சிஸ்
TMSPD565	காயம் உள்ளிட்ட பல்வேறு தடைகளைத் தாண்டி ஆசிய தடகளப் போட்டியில் பங்கேற்கும் வாய்ப்பைப் பெற்றிருக்கிறேன் என்றார் திருச்சியைச் சேர்ந்த சகாய ராஜா பிரான்சிஸ்.
TMSPD566	20-வது ஆசிய தடகள சாம்பியன்ஷிப் போட்டி ஜூலை 3 முதல் 7 வரை புணேவில் நடைபெறுகிறது. அதில் ஆடவர் 800 மீ. ஓட்டத்தில் தமிழகத்தின் சகாய ராஜா பிரான்சிஸ் பங்கேற்கிறார்.
TMSPD567	3-வது முறையாக ஆசிய தடகளப் போட்டியில் பங்கேற்கும் சகாய ராஜா, இந்த முறை பதக்கம் வெல்லாமல் விடக்கூடாது என்பதில் உறுதியாக இருக்கிறார்.
TMSPD568	இதற்காக குடும்பத்தைப் பிரிந்து உதகையை அடுத்த வெலிங்டனில் உள்ள எம்.ஆர்.சி. மைதானத்தில் 17 மாதங்கள் பயிற்சியில் ஈடுபட்டிருக்கிறார்.
TMSPD569	திருச்சியில் உள்ள மத்திய உற்பத்தி வரித் துறையில் பணிபுரிந்து வரும் 31 வயதான சகாய ராஜா, ஆசிய தடகளப் போட்டி குறித்து கூறியதாவது:
TMSPD570	காமன்வெல்த், ஆசிய விளையாட்டுப் போட்டி ஆகியவற்றில் பங்கேற்றதுதான் நான் பங்கேற்ற கடைசி சர்வதேசப் போட்டிகள். இரண்டரை ஆண்டு இடைவெளிக்குப் பிறகு மீண்டும் சர்வதேசப் போட்டியில் பங்கேற்கவிருப்பது மகிழ்ச்சியளிக்கிறது.
TMSPD571	இரண்டரை ஆண்டுகால இடைவெளியில் காயம், தனிப்பட்ட பிரச்னை, அழுகை, ஏமாற்றம், சோர்வு என பல்வேறு பயங்கரமான தடைகளைக் கடந்து வந்திருக்கிறேன்.
TMSPD572	எனது மனைவி, குழந்தைகளைப் பிரிந்து 17 மாத பயிற்சியை மேற்கொண்டதன் மூலம் ஆசிய தடகளப் போட்டியில் பங்கேற்கும் வாய்ப்பைப் பெற்றிருக்கிறேன்.
TMSPD573	இந்த பயிற்சிக் காலத்தில் காயம், அதனால் ஏற்பட்ட வலிகள் என ஏராளமான சோதனைகளைச் சந்தித்திருக்கிறேன்.
TMSPD574	சில நேரங்களில் பயிற்சியை முடித்துவிட்டு வரும்போது உணவுகூட கிடைக்காமல் பட்டினி கிடந்திருக்கிறேன். பயிற்சிக் காலத்தில் நான் அழுத நாள்கள்தான் அதிகம்.
TMSPD575	காயம் காரணமாக எழுந்து நடக்க முடியாமலும், ஆறுதல் சொல்லக்கூட ஆள் இல்லாமலும் கஷ்டப்பட்டிருக்கிறேன்.
TMSPD576	தொடர் சோதனைகள் காரணமாக ஒரு கட்டத்தில் நம்மால் சாதிக்க முடியுமா என்ற சந்தேகம்கூட எழுந்தது. ஆனாலும் என்னுடைய அப்பா, மனைவி இருவரும் அளித்த ஊக்கத்தின் காரணமாக இன்றைக்கு தடைகளைத் தாண்டி வந்திருக்கிறேன்.
TMSPD577	இப்போது எனது உடல் எடையில் 9 கிலோவை குறைத்திருக்கிறேன்.
TMSPD578	வலிகள் இன்றி வாழ்க்கையில் வெற்றி காண முடியாது என்பதை விளையாட்டு எனக்கு உணர்த்தியிருக்கிறது.
TMSPD579	விளையாட்டு கொடுத்த அனுபவத்தை நான் இப்போது ஏற்றுக்கொண்டிருக்கிறேன்.
TMSPD580	எனவே புணேவில் நடைபெறவுள்ள ஆசிய தடகளப் போட்டி எனது வாழ்க்கையில் மறக்க முடியாத போட்டியாக இருக்கும்.
TMSPD581	தில்லியில் நடைபெற்ற காமன்வெல்த் போட்டியில் பதக்கம் வெல்ல நல்ல வாய்ப்பிருந்தது.
TMSPD582	ஆனால் அரையிறுதியின்போது தவறி கீழே விழுந்ததால், பதக்கக் கனவு ஏமாற்றத்தில் முடிந்தது. சீனாவில் நடைபெற்ற ஆசிய விளையாட்டுப் போட்டியில் துரதிருஷ்டவசமாக தகுதிச்சுற்றோடே வெளியேறினேன்.
TMSPD583	2005-ல் தென் கொரியாவிலும், 2007-ல் ஜோர்டானிலும் நடைபெற்ற ஆசிய தடகளப் போட்டிகளில் பங்கேற்றிருக்கிறேன்.
TMSPD584	இதில் ஜோர்டான் போட்டியில் இறுதிச்சுற்று வரை முன்னேறினேன்.
TMSPD585	தொடர்ச்சியாக பல்வேறு போட்டிகளில் பங்கேற்று விட்டு ஜோர்டான் சென்றதால், பயங்கர சோர்வு ஏற்பட்டது. அதனால் பதக்கம் வெல்லும் வாய்ப்பை இழந்தேன்.
TMSPD586	தற்போது 3-வது முறையாக ஆசிய தடகளப் போட்டியில் பங்கேற்கிறேன்.
TMSPD587	இந்த முறை இந்தியாவில் போட்டி நடக்கிறது. எனவே பதக்கம் வெல்ல இதைவிட நல்ல வாய்ப்பு இனிமேல் கிடைக்காது.
TMSPD588	தாய் நாட்டு ரசிகர்கள் முன்னிலையில் நடக்கவுள்ள இந்தப் போட்டியில் எனது முதல் இலக்கு, இறுதிச் சுற்றுக்கு முன்னேற வேண்டும் என்பதுதான். நிச்சயம் அந்த இலக்கை எட்டிவிடுவேன்.
TMSPD589	அதன்பிறகு பதக்கக் கனவை நோக்கி ஓடுவேன். எனினும் இறுதிச் சுற்று நடைபெறும் தினத்தில் நம்முடைய செயல்பாடு, உடற்தகுதி ஆகியவற்றைப் பொறுத்துதான் பதக்க வாய்ப்பு அமையும்.
TMSPD590	800 மீ. ஓட்டத்தில் எனது “பெஸ்ட் டைமிங்’ 1 நிமிடம், 46 விநாடிகள், 77 மைக்ரோ விநாடிகள் ஆகும்.
TMSPD591	இதுதான் மாநில சாதனையாக (தமிழக அளவில்) உள்ளது. இந்திய அளவில் இது 3-வது “பெஸ்ட் டைமிங்’ ஆகும்.
TMSPD592	கடந்த காமன்வெல்த் போட்டியில் 800 மீ. ஓட்டத்தில் 1 நிமிடம், 46 விநாடிகள், 8 மைக்ரோ விநாடிகளில் இலக்கை எட்டியவர்தான் தங்கப் பதக்கம் வென்றார்.
TMSPD593	2 மற்றும் 3-வது இடங்களைப் பிடித்தவர்கள் 1 நிமிடம், 47 விநாடிகளில் இலக்கை எட்டியவர்களாகவே இருந்தனர்.
TMSPD594	இந்த முறை நான் எனது “பெஸ்ட் டைமிங்கை’ பதிவு செய்யும் பட்சத்தில் நிச்சயம் பதக்கம் வெல்ல முடியும். 1:47 அல்லது 1:46 நிமிடங்களில் இலக்கை எட்டும்பட்சத்தில் பதக்கம் உறுதி என்றார்.
TMSPD595	வென்ற பதக்கங்கள்: 1996 முதல் பள்ளிகள் அளவிலான போட்டியிலும், மாநில அளவிலான போட்டிகளிலும் கோலோச்சத் தொடங்கிய சகாய ராஜா, 2004 முதல் 2010 வரையிலான காலங்களில் தேசிய அளவிலான தடகளப் போட்டிகளில் 800 மீ. ஓட்டத்தில் ஏதாவது ஒரு பதக்கத்தை வென்று முத்திரை பதித்தவர்.
TMSPD596	2006-ல் புணே, பாங்காக் (தாய்லாந்து), பெங்களூர் ஆகிய நகரங்களில் நடைபெற்ற ஆசிய கிராண்ட்ப்ரீ போட்டிகளில் வெள்ளிப் பதக்கங்களும், கொழும்பில் நடைபெற்ற தெற்காசிய விளையாட்டுப் போட்டியில் தங்கமும் வென்றுள்ளார்.
TMSPD597	சமீபத்தில் சென்னையில் நடைபெற்ற மாநிலங்களுக்கு இடையிலான தடகளப் போட்டியில் வெண்கலம் வென்றார். இதில் மைக்ரோ விநாடிகளிலேயே தங்கம் மற்றும் வெள்ளிப் பதக்கங்களை இழந்தார்.
TMSPD598	தென் கொரியா, ஜோர்டான், இலங்கை, சீனா போன்ற வெளிநாடுகளில் நடைபெற்ற சர்வதேச போட்டிகளில் பங்கேற்ற அனுபவம் கொண்டவர்.
TMSPD599	விளையாட்டு கொடுத்த அனுபவத்தை நான் இப்போது ஏற்று கொண்டிருக்கிறேன்.
TMSPD600	ஆசிய தடகளப் போட்டியில் 8.10 மீ. தூரம் தாண்டும்பட்சத்தில், பதக்கம் வெல்வது, தேசிய சாதனையை முறியடிப்பது, உலக தடகளப் போட்டிக்கு தகுதி பெறுவது என 3 சாதனைகளை செய்ய முடியும்-பிரேம் குமார்
TMSPD601	ஆசிய தடகளப் போட்டியில் 8.10 மீ. தூரம் தாண்டும்பட்சத்தில், பதக்கம் வெல்வது, தேசிய சாதனையை முறியடிப்பது, உலக தடகளப் போட்டிக்கு தகுதி பெறுவது என 3 சாதனைகளை செய்ய முடியும் என்கிறார் தமிழக நீளம் தாண்டுதல் வீரர் பிரேம் குமார்.
TMSPD602	புணேவில் நடைபெறவுள்ள 20-வது ஆசிய தடகளப் போட்டியில் பதக்கம் வெல்லக்கூடியவர்கள் என்று எதிர்பார்க்கப்படும் இந்திய வீரர்களில் தமிழகத்தின் பிரேம் குமாரும் ஒருவர். இவர் ஆடவர் நீளம் தாண்டுதலில் பங்கேற்கிறார்.
TMSPD603	தஞ்சாவூர் மாவட்டம் கும்பகோணத்தைச் சேர்ந்தவரான பிரேம் குமார், சென்னை செயின்ட் ஜோசப் விளையாட்டு அகாதெமியில் பயிற்சி பெற்று வருகிறார்.
TMSPD604	தடகளப் பயிற்சியாளர் நாகராஜால் செதுக்கப்பட்ட சிறந்த வீரர்களில் இவரும் ஒருவர்.
TMSPD605	சென்னையில் சமீபத்தில் நடைபெற்ற மாநிலங்களுக்கு இடையிலான தடகளப் போட்டியில் ஆடவர் நீளம் தாண்டுதலில் 8 மீ. தூரம் தாண்டியதன் மூலம் இப்போட்டியில் அதிகபட்ச தூரம் தாண்டியவர் என்ற புதிய சாதனையைப் படைத்தார்.
TMSPD606	இதன்மூலம் இந்தப் போட்டியில் இருந்த 12 ஆண்டுகால சாதனையை தகர்த்தார். முன்னதாக 2001-ல் நடைபெற்ற மாநிலங்களுக்கு இடையிலான போட்டியில் மேற்கு வங்கத்தின் சஞ்சய் குமார் ராய், 7.92 மீ. தூரம் தாண்டியதே சாதனையாக இருந்தது.
TMSPD607	தேசிய அளவில் 8 மீ. தூரம் தாண்டிய 4-வது இந்தியர் என்ற சாதனைக்குச் சொந்தக்காரரான பிரேம் குமாரிடம் ஆசிய தடகளப் போட்டி குறித்து கேட்டபோது அவர் கூறியது:
TMSPD608	இந்தியாவில், அதுவும் நான், இரண்டுக்கும் மேற்பட்ட போட்டிகளில் பங்கேற்று பதக்கம் வென்ற புணே மைதானத்தில் ஆசிய தடகளப் போட்டி நடைபெறுகிறது.
TMSPD609	தாய் நாட்டு ரசிகர்கள் முன்னிலையில் இப்போட்டியில் பங்கேற்கவிருப்பது கூடுதல் பலமாகும்.
TMSPD610	புணே மைதானத்தில்தான் 20 வயதுக்குட்பட்டோருக்கான நீளம் தாண்டுதலில் 7.94 மீ. தூரம் தாண்டி தேசிய சாதனை படைத்தேன்.
TMSPD611	இதேபோல் அங்கு நடைபெற்ற ஃபெடரேஷன் கோப்பை போட்டியில் 7.65 மீ. தூரம் தாண்டி தங்கம் வென்றதோடு, புதிய சாதனையும் படைத்தேன்.
TMSPD612	நான் இரு சாதனைகளை செய்த மைதானத்தில் நடைபெறும் ஆசிய தடகளப் போட்டியில் பங்கேற்கவிருப்பது மகிழ்ச்சியளிக்கிறது. சீனியர் பிரிவில் 8.08 மீ. தூரம் தாண்டியதே தேசிய சாதனையாக உள்ளது.
TMSPD613	ஆசிய தடகளப் போட்டியில் 8.10 மீ. தூரம் தாண்ட வேண்டும் என முயற்சித்துக் கொண்டிருக்கிறேன்.
TMSPD614	அந்த இலக்கை எட்டும்பட்சத்தில் பதக்கம் வெல்வது மட்டுமின்றி, புதிய தேசிய சாதனை படைப்பதோடு, உலக தடகள சாம்பியன்ஷிப் போட்டியில் பங்கேற்கவும் தகுதி பெற்றுவிடுவேன்.
TMSPD615	அந்த இலக்கை நோக்கித்தான் இப்போது நீளம் தாண்டிக் கொண்டிருக்கிறேன் என்றார்.
TMSPD616	சாதனைகள்: ஜூனியர் பிரிவில் 18 மற்றும் 20 வயதுக்குட்பட்டோருக்கான நீளம் தாண்டுதலில் தேசிய சாதனை பிரேம் குமார் வசமே உள்ளது.
TMSPD617	ஜூனியர் பிரிவில் தேசிய மற்றும் மாநில அளவிலான போட்டிகளில் பல்வேறு பதக்கங்களை வென்றுள்ளார்.
TMSPD618	சீனா மற்றும் இலங்கையில் நடைபெற்ற ஆசிய ஜூனியர் சாம்பியன்ஷிப் போட்டிகளில் இரு வெண்கலப் பதக்கங்களை வென்றுள்ளார்.
TMSPD619	சீனியர் பிரிவில் 2011-ல் ராஞ்சியில் நடைபெற்ற தேசிய தடகளப் போட்டியில் வெண்கலமும், 2012-ல் நடைபெற்ற தேசிய ஓபன் தடகளத்தில் தங்கமும், பஞ்சாப் மாநிலம் பாட்டியாலாவில் நடைபெற்ற ஆசிய கிராண்ட்ப்ரீ போட்டிகளில் ஒரு வெள்ளி, ஒரு வெண்கலம் என இரு பதக்கங்களையும், சமீபத்தில் சென்னையில் நடைபெற்ற மாநிலங்களுக்கு இடையிலான தடகளப் போட்டியில் தங்கமும் வென்றுள்ளார்.
TMSPD620	ஸ்பெயினில் நடைபெற்ற ஜூனியர் உலக தடகள சாம்பியன்ஷிப்பில் பங்கேற்ற அனுபவம் கொண்டவர் என்பது குறிப்பிடத்தக்கது.
TMSPD621	இரண்டுக்கும் மேற்பட்ட போட்டிகளில் பங்கேற்று பதக்கம் வென்ற புணே மைதானத்தில் ஆசிய தடகளப் போட்டி நடைபெறுகிறது.தாய் நாட்டு ரசிகர்கள் முன்னிலையில் இப்போட்டியில் பங்கேற்கவிருப்பது கூடுதல் பலமாகும்.
TMSPD622	சென்னை டெஸ்ட்: சென்னை டெஸ்ட்: ஆஸ்திரேலிய 316 ரன் குவிப்பு
TMSPD623	மைக்கேல் கிளார்க் தலைமையிலான ஆஸ்திரேலிய கிரிக்கெட் அணி 4 டெஸ்ட் போட்டிகளில் விளையாடுவதற்காக இந்தியா வந்துள்ளது.
TMSPD624	இந்தியா- ஆஸ்திரேலியா அணிகள் மோதும் முதல் டெஸ்ட் போட்டி சென்னை சேப்பாக்கம் மைதானத்தில் இன்று காலை 9.30 மணிக்கு தொடங்கியது.
TMSPD625	இந்தப்போட்டிக்காக 11 பேர் கொண்ட ஆஸ்திரேலிய அணி 2 தினங்களுக்கு முன்பே அறிவிக்கப்பட்டது.
TMSPD626	ஹென்ரிக் டெஸ்டில் அறிமுகம் ஆனார். 11 பேர் கொண்ட இந்திய அணியில் இருந்து சுழற்பந்து வீரர் ஒஜா நீக்கப்பட்டார்.
TMSPD627	இங்கிலாந்துக்கு எதிரான 4 டெஸ்டிலும் விளையாடிய அவர் ஹர்பஜன்சிங்குக்காக கழற்றிவிடப்பட்டார்.
TMSPD628	ஹர்பஜன்சிங்குக்கு 100-வது டெஸ்ட் ஆகும். வேகப்பந்து வீரர்களில் இஷாந்த்சர்மா, புதுமுக வீரர் புவனேஸ்வர்குமார் இடம் பெற்றனர்.
TMSPD629	தொடக்க வீரராக தமிழகத்தை சேர்ந்த முரளி விஜய் தேர்வானார்.
TMSPD630	ஆஸ்திரேலிய கேப்டன் கிளார்க் `டாஸ்’ வென்று தனது அணி முதலில் பேட்டிங் செய்யும் என்று அறிவித்தார்.
TMSPD631	வார்னரும், எட்கோவனும் தொடக்க வீரர்களாக களம் இறங்கினார்கள். இருவரது தொடக்கம் சிறப்பாக இருந்தது.
TMSPD632	புவனேஸ்வர்குமார் முதல் ஓவரை வீசினார். ஆட்டத்தின் 3-வது ஓவரில் எட்கோவன் முதல் பவுண்டரியை அடித்தார்.
TMSPD633	ஆஸ்திரேலிய அணி 10 வது ஓவரில் 50 ரன்னை தொட்டது. தமிழக வீரர் அஸ்வின் அபாரமாக பந்து வீசி 2 விக்கெட்டை கைப்பற்றினார்.
TMSPD634	எட்கோவன் 29 ரன்னிலும், ஹியூக்ஸ் 6 ரன்னிலும் அவரது பந்தில் ஆட்டம் இழந்தனர்.
TMSPD635	ஆஸ்திரேலியா 72 ரன்னில் 2 விக்கெட்டை இழந்தது 3-வது விக்கெட்டுக்கு வார்னருடன், வாட்சன் ஜோடி சேர்ந்தார்.
TMSPD636	இந்த ஜோடி பொறுப்புடன் ஆடியது. வார்னர் தனது அரை சதத்தை பூர்த்தி செய்தார். இது அவருக்கு 6-வது அரை சதமாகும்.
TMSPD637	28-வது ஓவரில் ஆஸ்திரேலியா 100 ரன்னை கடந்தது.
TMSPD638	மதிய இடைவேளையின்போது 2 விக்கெட் இழப்புக்கு 126 ரன் எடுத்து இருந்தது.
TMSPD639	வார்னர் 58 ரன்னுடனும், வாட்சன் 28 ரன்னுடனும் களத்தில் இருந்தனர்.
TMSPD640	மதிய உணவு இடை வேளைக்கு பிறகு அஸ்வின் வீசிய முதல் ஓவரில் 4-வது பந்தில் வாட்சன் எல்.பி.டபிள்யூ ஆகி ஆட்ட மிழந்தார். அவர் 28 ரன் எடுத்தார்.
TMSPD641	அதன்பின் வார்னருடன் கேப்டன் கிளார்க் ஜோடி சேர்ந்தார்.
TMSPD642	ஆனால் இந்த சிறிது நேரம் கூட நிலைக்கவில்லை. அஸ்வின் பந்தில் டேவிட் வார்னர் ஆட்டமிழந்தார்.
TMSPD643	59 ரன் எடுத்த அவர் எல்.பி.டபிள்யூ முறையில் தனது விக்கெட் பறிக்கொடுத்தார்.
TMSPD644	அப்போது ஆஸ்திரேலிய 4 விக்கெட் இழப்புக்கு 131 ரன் எடுத்து இருந்தது.
TMSPD645	அடுத்து கிளார்க்குடன் மேத்யூ வாடே ஜோடி சேர்ந்தார். இந்த ஜோடியையும் அஸ்வின் பிரித்தார்.
TMSPD646	அவரது பந்தில் மேத்யூ வாடே எல்.பி.டபிள்யூ முறையில் ஆட்டம் இழந்தார்.
TMSPD647	அடுத்து கிளார்க்குடன் ஹென்ரிக்ஸ் ஜோடி சேர்ந்தார் இருவரும் நேர்த்தியாக விளையாடி ரன் சேர்த்தனர்.
TMSPD648	கேப்டன் கிளார்க் அரை அரை சதம் அடித்தார். அதைத் தொடர்ந்து ஹென்ரிக்ஸ் 50 ரன்னை தொட்டார்.
TMSPD649	அஸ்வின் வீசிய 90- வது ஓவரில் ஹென்ரிக்ஸ் 68 ரன்னில் இருக்கும் போது எல்.பி.டபிள்யூ முறையில் ஆட்டம் இழந்தார்.
TMSPD650	அடுத்து வந்த மைக்கேல் ஸ்டார்க் 3 ரன்னில் ஆட்டம் இழந்தார்.
TMSPD651	அதைத்தொடர்ந்து வந்த சிடில், கிளார்க்குடன் இணைந்து விளையாடினார்.
TMSPD652	கிளார்க் சிறப்பாக விளையாடி சதம் அடித்தார்.
TMSPD653	இறுதியில் ஆஸ்திரேலிய அணி முதல் நாள் ஆட்ட நேர முடிவில் 7 விக்கெட்டை இழந்து 316 ரன்கள் குவித்தது.
TMSPD654	கேப்டன் கிளார்க் 103 ரன்களுடனும், சிடில் 1 ரன்னுடனும் களத்தில் இருந்தனர்.
TMSPD655	சேப்பாக்கம் மைதானத்தில் 25சேப்பாக்கம் மைதானத்தில் 25 ஆண்டுகளுக்கு பிறகு 2 தமிழக வீரர்கள்
TMSPD656	ஆஸ்திரேலியாவுக்கு எதிராக சென்னையில் இன்று தொடங்கிய முதல் டெஸ்டில் தமிழக வீரர்கள் அஸ்வின், முரளி விஜய் இடம் பெற்றனர்.
TMSPD657	இதன்மூலம் சேப்பாக்கம் மைதானத்தில் 25 ஆண்டுகளுக்கு பிறகு தமிழக வீரர்கள் 2 பேர் ஆடினார்கள்.
TMSPD658	இதற்கு முன்பு 1988-ம் ஆண்டு சேப்பாக்கம் மைதானத்தில் தமிழகத்தை சேர்ந்த ஸ்ரீகாந்த், டபிள்யூ வி.ராமன் ஆடினார்கள்.
TMSPD659	அதன்பிறகு தற்போது தான் 2 தமிழக வீரர்கள் இடம் பெற்று உள்ளனர்.
TMSPD660	1988-ம் ஆண்டு நடந்த அந்த டெஸ்டில் இந்தியா 255 ரன்னில் வெற்றி பெற்றது.
TMSPD661	அதில் ராமன் 2-வது இன்னிங்சில் 83 ரன் எடுத்தார்.
TMSPD662	அதேபோல இந்த டெஸ்டில் தமிழக வீரர்கள் முரளிவிஜய், அஸ்வின் முத்திரை பதித்து வெற்றி தேடி தருவார்கள் என்று எதிர்பார்க்கப்படுகிறது.
TMSPD663	எனது 100-வது டெஸ்டில் எனது 100-வது டெஸ்டில் சிறப்பான ஆட்டத்தை வெளிப்படுத்துவேன்: ஹர்பஜன் சிங் பேட்டி
TMSPD664	இந்திய சுழற்பந்து வீச்சாளர் ஹர்பஜன் சிங் தனது 100-வது டெஸ்ட் போட்டியில் நாளை சென்னையில் விளையாடுகிறார்.
TMSPD665	இதுகுறித்து சென்னையில் அவர் பேட்டியளித்தார். அப்போது கூறியதாவது:-
TMSPD666	நான் 100 -வது டெஸ்டில் ஆடும் தகவல் இன்று காலையில்தான் தெரிவிக்கப்பட்டது.
TMSPD667	அதுகுறித்து நான் மிகுந்த மகிழ்ச்சி அடைகிறேன். இந்தியாவுக்காக ஆடவேண்டும் என்ற ஒரே இலக்கோடு பயிற்சி செய்தேன்.
TMSPD668	முதல் டெஸ்டில் இருந்த அதே மனநிலையுடன் 100-வது டெஸ்டிலும் இருக்கிறேன்.
TMSPD669	விளையாட்டு வீரர்கள் எப்போதும் உச்சத்திலோ, தாழ்ந்த நிலையிலோ இருப்பதில்லை.
TMSPD670	நான் சிறப்பான ஆட்டத்தை வெளிப்படுத்திய போதும், வெளிப்படுத்தாத போதும் மனம் தளரவில்லை.
TMSPD671	விளையாட்டில் ஏற்ற இறக்கம் ஏற்படுவது சகஜம்தான். கடந்த காலத்தில் ஆவேசத்தில் சில தவறுகளை செய்திருக்கிறேன். அதற்காக வருத்தப்படுகிறேன்.
TMSPD672	கங்குலி, கும்ப்ளே, போன்ற சிறந்த வீரர்களுடன் விளையாடியதை பெருமையாக கருதுகிறேன்.
TMSPD673	சிறப்பாக விளையாடினால் இந்திய மண்ணில் 4-0 என்ற கணக்கில் ஆஸ்திரேலியாவை வீழ்த்தி வெற்றி பெறமுடியும்.
TMSPD674	இந்த முறை சிறப்பான ஆட்டத்தை வெளிப்படுத்துவேன். மேலும் 50 டெஸ்ட் போட்டிகளில் விளையாட வேண்டும் என்பது எனது விருப்பம்.
TMSPD675	இவ்வாறு அவர் கூறினார்.
TMSPD676	சென்னை டெஸ்ட்: தோனி இசென்னை டெஸ்ட்: தோனி இரட்டை சதத்தால் இந்தியா 515 ரன்கள் குவிப்பு
TMSPD677	இந்தியா- ஆஸ்திரேலியா அணிகள் மோதும் முதல் டெஸ்ட் கிரிக்கெட் போட்டி சென்னை சேப்பாக்கம் மைதானத்தில் நடைபெற்று வருகிறது.
TMSPD678	ஆஸ்திரேலிய அணி முதல் இன்னிங்சில் 380 ரன் குவித்தது.
TMSPD679	கேப்டன் மைக்கேல் கிளார்க் 130 ரன்னும், ஹென்ரிக்ஸ் 68 ரன்னும் எடுத்தனர்.
TMSPD680	அஸ்வின் 7 விக்கெட் கைப்பற்றினார்.
TMSPD681	பின்னர் முதல் இன்னிங்சை விளையாடிய இந்தியா நேற்றைய 2-வது நாள் ஆட்டத்தின் முடிவில் 3 விக்கெட் இழப்புக்கு 182 ரன் எடுத்து இருந்தது.
TMSPD682	தெண்டுல்கர் 71 ரன்னிலும், வீராட் கோலி 50 ரன்னிலும் ஆட்டம் இழக்காமல் இருந்தனர்.
TMSPD683	இன்று (ஞாயிற்றுக்கிழமை) 3-வது நாள் ஆட்டம் நடந்தது.
TMSPD684	இருவரும் தொடர்ந்து ஆடினார்கள். பேட்டின்சன் வீசிய ஆட்டத்தின் முதல் ஓவரில் கோலி 1 ரன்னில் எடுத்தார்.
TMSPD685	சிடில் வீசிய 2-வது ஓவரின் கடைசி பந்தில் தெண்டுல்கர் பவுண்டரி அடித்து இன்று தனது கணக்கை தொடங்கினார்.
TMSPD686	மிகவும் சிறப்பாக ஆடி வந்த தெண்டுல்கர் 81 ரன்னில் ஆட்டமிழந்தார்.
TMSPD687	லயன் பந்தில் போல்டு ஆனார். 159 பந்துகளில் 7 பவுண்டரியுடன் அவர் இந்த ரன்னை எடுத்தார்.
TMSPD688	சதம் அடிக்க முடியாமல் தெண்டுல்கர் ஆட்டம் இழந்தது அனைவருக்கும் மிகவும் ஏமாற்றத்தை அளித்தது.
TMSPD689	அப்போது இந்திய அணியின் ஸ்கோர் 196 ஆக இருந்தது. கோலி 54 ரன்னில் இருந்தார்.
TMSPD690	4-வது விக்கெட் ஜோடி 91 ரன் எடுத்தது. அடுத்து கேப்டன் டோனி களம் வந்தார்.
TMSPD691	64.2-வது ஓவரில் இந்திய அணி 200 ரன்னை தொட்டது.
TMSPD692	இந்த ஜோடியும் பொறுப்புடன் ஆடியது. குறிப்பாக வீராட் கோலி தொடர்ந்து சிறப்பாக ஆடினார்.
TMSPD693	அவருக்கு உறுதுணை அளிக்கும் வகையில் கேப்டன் டோனி அதிரடியான ஆட்டத்தில் ஈடுபட்டார்.
TMSPD694	75-வது ஓவரில் இந்திய அணி 250 ரன்னை எடுத்தது.
TMSPD695	மதிய உணவு இடைவேளையின் போது இந்தியா 4 விக்கெட் இழப்புக்கு 263 ரன் எடுத்து இருந்தது.
TMSPD696	வீராட் கோலி 83 ரன்னிலும், தோனி 37 ரன்னிலும் ஆட்டம் இழக்காமல் இருந்தனர்.
TMSPD697	உணவுஇடைவேளைக்கு பிறகு இருவரும் தொடர்ந்து ஆடினர்.
TMSPD698	டோனி அரை சதத்தை பூர்த்தி செய்தார். 59 பந்தில் 7 பவுண்டரியுடன் 50 ரன்னை தொட்டார்.
TMSPD699	இது அவருக்கு 29-வது அரை சதமாகும். அதன்பின் கோலி அபார ஆடி சதம் அடித்தார்.
TMSPD700	98 ரன்னில் இருந்த அவர் பவுண்டரி அடித்து சதத்தை பூர்த்தி செய்தார்.
TMSPD701	199 பந்தில் 14 பவுண்டரி, 1 சிக்சருடன் சதத்தை கடந்தார்.
TMSPD702	வீராட் கோலி சதத்தால் இந்திய அணி 300 ரன்னை கடந்தது.
TMSPD703	கோலி சதத்துக்கு பின் தோனி அதிரடியாக விளையாடினார்.
TMSPD704	ஹென்ரிக்ஸ் ஓவரில் 1 சிக்சர், 1 பவுண்டரி அடித்தார்.
TMSPD705	கோலி 107 ரன் எடுத்திருந்தபோது லயன் பந்தில் ஸ்டார்க்கிடம் கேட்ச் கொடுத்து அவுட் ஆனார்.
TMSPD706	அப்போது இந்திய அணியின் ஸ்கோர் 5 விக்கெட் இழப்புக்கு 324 ரன் எடுத்து இருந்தது.
TMSPD707	அடுத்து வந்த ஜடேஜா, தோனியுடன் ஜோடி சேர்ந்து விளையாடினார் சிறிது நேரத்தில் ஜடேஜா 16 ரன்னில் ஆட்டம் இழந்தார்.
TMSPD708	அடுத்து வந்த அஸ்வின் 3 ரன்னில் வெளியேறினார்.
TMSPD709	ஒரு பக்கம் விக்கெட்டுகள் விழுந்தாலும் தோனி அதிரடியாக விளையாடி சதம் அடித்தார்.
TMSPD710	அஸ்வின் அவுட்டை தொடர்ந்து ஹர்பஜன் சிங், களம் இறங்கினார். தோனி ஆஸ்திரேலிய பந்து வீச்சை நாளாபுறமும் விளாசி தள்ளி அணியின் ஸ்கோரை உயர்த்தி, 150 ரன்னை தோனி தொட்டார்.
TMSPD711	எதிர் முனையில் விளையாடி ஹர்பஜன் சிங் 11 ரன்னில் இருக்கும்போது விக்கெட்டை பறிகொடுத்தார்.
TMSPD712	பின்னர் களம் இறங்கிய புவனேஸ்வர்குமார், தோனியுடன் ஜோடி சேர்ந்து விளையாடினார். தோனி அதிரடியாக விளையாடி இரட்டை சதம் அடித்தார்.
TMSPD713	இறுதியில் இந்திய அணி 3-வது நாள் ஆட்ட நேர முடிவில் 8 விக்கெட்டை இழந்து 515 ரன்கள் குவித்தது.
TMSPD714	தோனி 206 ரன்னிலும், புவனேஸ்வர்குமார் 16 ரன்னிலும், களத்தில் இருந்தனர்.
TMSPD715	ஆஸ்ரேலிய அணியை விட இந்திய அணி 135 ரன்கள் கூடுதலாக எடுத்துள்ளது இன்னும் 2 நாள் ஆட்டம் உள்ளது.
TMSPD716	இந்தியாவுக்கு எதிரான முதல் டெஸ்ட் போட்டியில் இன்னிங்ஸ் தோல்வியில் இருந்து தப்பியது ஆஸ்திரேலியா.
TMSPD717	இந்திய சுழற்பந்து வீச்சை சமாளிக்க முடியாமல் ஆஸ்திரேலியாவின் முன்வரிசை பேட்ஸ்மேன்கள் அடுத்தடுத்து விக்கெட்டுகளை பறிகொடுத்த போதிலும், 7-வது வீரராக களம்புகுந்த மோய்சஸ் ஹென்ரிக்ஸ் ஆட்டமிழக்காமல் 75 ரன்கள் குவித்து அந்த அணியை இன்னிங்ஸ் தோல்வியில் இருந்து காப்பாற்றினார்.
TMSPD718	சென்னையில் நடைபெற்று வரும் இப் போட்டியில் ஆஸ்திரேலியா தனது முதல் இன்னிங்ஸில் 133 ஓவர்களில் 380 ரன்களுக்கு ஆட்டமிழந்தது.
TMSPD719	அதைத் தொடர்ந்து பேட் செய்த இந்திய அணி 3-வது நாளான ஞாயிற்றுக்கிழமை ஆட்டநேர முடிவில் 141 ஓவர்களில் 8 விக்கெட் இழப்புக்கு 515 ரன்கள் குவித்திருந்தது.
TMSPD720	கேப்டன் தோனி 206, புவனேஸ்வர் குமார் 16 ரன்களுடன் களத்தில் இருந்தனர்.
TMSPD721	4-வது நாளான திங்கள்கிழமை தொடர்ந்து ஆடிய இந்திய அணியில் கேப்டன் தோனி 224 ரன்கள் குவித்து ஆட்டமிழந்தார்.
TMSPD722	6 மணி நேரம், 5 நிமிடங்கள் களத்தில் இருந்த தோனி 265 பந்துகளில் 6 சிக்ஸர், 24 பவுண்டரிகளுடன் இந்த ரன்னை எடுத்தார்.
TMSPD723	தோனி-புவனேஸ்வர் குமார் ஜோடி 9-வது விக்கெட்டுக்கு 140 ரன்கள் சேர்த்தது.
TMSPD724	இதையடுத்து இஷாந்த் சர்மா களம்புகுந்தார்.
TMSPD725	இந்த ஜோடி மேலும் 8 ஓவர்கள் தாக்குப்பிடித்தது.
TMSPD726	புவனேஸ்வர் குமார் 38 ரன்கள் எடுத்திருந்தபோது சிடில் பந்துவீச்சில் கிளார்க்கிடம் கேட்ச் கொடுத்து ஆட்டமிழக்க, இந்தியாவின் முதல் இன்னிங்ஸ் 572 ரன்களில் முடிவுக்கு வந்தது.
TMSPD727	97 பந்துகளைச் சந்தித்த புவனேஸ்வர் குமார் 4 பவுண்டரிகளுடன் 38 ரன்கள் எடுத்தார்.
TMSPD728	இஷாந்த் சர்மா 4 ரன்களுடன் ஆட்டமிழக்காமல் இருந்தார்.
TMSPD729	ஆஸ்திரேலியத் தரப்பில் பட்டின்சன் 5 விக்கெட்டுகளையும், நாதன் லியான் 3 விக்கெட்டுகளையும் வீழ்த்தினர்.
TMSPD730	சரிவுக்குள்ளான ஆஸ்திரேலியா: முதல் இன்னிங்ஸில் 192 ரன்கள் பின்தங்கிய நிலையில் 2-வது இன்னிங்ûஸ ஆடிய ஆஸ்திரேலிய அணியில் வயிற்றுக் கோளாறு காரணமாக டேவிட் வார்னர் தொடக்க வீரராக களமிறங்கவில்லை.
TMSPD731	இதனால் ஷேன் வாட்சனும், எட் கோவனும் ஆஸ்திரேலியாவின் இன்னிங்ûஸத் தொடங்கினர்.
TMSPD732	முதல் ஓவரை அஸ்வின் வீசினார்.
TMSPD733	மைதானம் முற்றிலும் சுழற்பந்துவீச்சுக்கு சாதகமாக மாறியதால் அஸ்வின், ஜடேஜா, ஹர்பஜன் ஆகியோரையே தோனி பெரும்பாலும் பயன்படுத்தினார்.
TMSPD734	இதனால் ஆஸ்திரேலியாவின் தொடக்க ஜோடி ரன் எடுக்க முடியாமல் தடுமாறியது.
TMSPD735	இந்த நிலையில் அஸ்வின் வீசிய 16-வது ஓவரின் கடைசிப் பந்தில் வாட்சன் 17 ரன்களில் ஆட்டமிழந்தார்.
TMSPD736	இதையடுத்து கோவனுடன் இணைந்தார் வார்னர். இந்த ஜோடி 13 ஓவர்கள் மட்டுமே தாக்குப்பிடித்தது.
TMSPD737	97 பந்துகளைச் சந்தித்த கோவன் 3 பவுண்டரிகளுடன் 32 ரன்கள் எடுத்து அஸ்வின் பந்துவீச்சில் ஆட்டமிழக்க, ஆஸ்திரேலியாவின் சரிவு ஆரம்பமானது.
TMSPD738	பின்னர் வந்த பிலிப் ஹியூûஸ ரன் கணக்கைத் தொடங்குவதற்கு முன்னதாகவே வெளியேற்றினார் ஜடேஜா.
TMSPD739	காப்பாற்றிய ஹென்ரிக்ஸ்: இதன்பிறகு வார்னர் 23, மேத்யூ வேட் 8 ரன்களில் நடையைக் கட்ட, கேப்டன் கிளார்க்குடன் இணைந்தார் மோய்சஸ் ஹென்ரிக்ஸ்.
TMSPD740	இந்த ஜோடியும் நீண்ட நேரம் நிலைக்கவில்லை.
TMSPD741	அந்த அணி 131 ரன்களை எட்டியபோது கிளார்க்கின் விக்கெட்டை இழந்தது.
TMSPD742	அஸ்வின் வீசிய (50-வது ஓவரின் 3-வது பந்து) துல்லியமான பந்தை கிளார்க் தடுத்தாட முயன்றபோதும், கண் இமைக்கும் நேரத்தில் அவரின் பேடை (காலுறை) பந்து பதம்பார்க்கவே எல்பிடபிள்யூ ஆனார்.
TMSPD743	51 பந்துகளைச் சந்தித்த கிளார்க் 1 சிக்ஸர், 4 பவுண்டரிகளுடன் 31 ரன்கள் எடுத்தார்.
TMSPD744	இதனால் 6 விக்கெட் இழப்புக்கு 131 ரன்கள் என்ற பரிதாப நிலைக்குத் தள்ளப்பட்டது ஆஸ்திரேலியா.
TMSPD745	அப்போது இந்தியாவின் முதல் இன்னிங்ஸ் ஸ்கோரை எட்ட ஆஸ்திரேலியா 61 ரன்கள் எடுக்க வேண்டியிருந்தது.
TMSPD746	இதனால் அந்த அணி இன்னிங்ஸ் தோல்வி அடையும் என்று எதிர்பார்க்கப்பட்டது.
TMSPD747	இந்த நிலையில் ஒருபுறம் பீட்டர் சிடில் 2, பட்டின்சன் 11, மிட்செல் ஸ்டார்க் 8 ரன்களில் ஆட்டமிழந்தாலும், மறுமுனையில் மோய்சஸ் ஹென்ரிக்ஸ் சிறப்பாக விளையாட இந்தியாவின் முதல் இன்னிங்ஸ் ஸ்கோரை நெருங்கியது ஆஸ்திரேலியா.
TMSPD748	கடைசி விக்கெட்டாக நாதன் லியான் களமிறங்கியபோது, அந்த அணி இன்னிங்ஸ் தோல்வியைத் தவிர்க்க 17 ரன்கள் எடுக்க வேண்டியிருந்தது.
TMSPD749	லியான் ஒரு முனையில் தடுப்பாட்டம் ஆடி விக்கெட்டை காப்பாற்ற, மறுமுனையில் ஹென்ரிக்ஸ் சிறப்பாக ஆடி ரன் சேர்த்தார்.
TMSPD750	இதனால் 73-வது ஓவரில் இன்னிங்ஸ் தோல்வியில் இருந்து தப்பியது ஆஸ்திரேலியா.
TMSPD751	இதைத் தொடர்ந்து ஹர்பஜன் ஓவரில் சிக்ஸர் அடித்து இந்தப் போட்டியில் 2-வது அரைசதத்தைப் பூர்த்தி செய்தார் ஹென்ரிக்ஸ்.
TMSPD752	4-வது நாள் ஆட்டநேர முடிவில் ஆஸ்திரேலியா 84 ஓவர்களில் 9 விக்கெட் இழப்புக்கு 232 ரன்கள் எடுத்துள்ளது.
TMSPD753	இதன்மூலம் அந்த அணி 40 ரன்கள் முன்னிலை பெற்றுள்ளது.
TMSPD754	ஹென்ரிக்ஸ் 124 பந்துகளில் 2 சிக்ஸர், 6 பவுண்டரிகளுடன் 75, நாதன் லியான் 8 ரன்களுடன் களத்தில் உள்ளனர்.
TMSPD755	கடைசி நாள் ஆட்டம் செவ்வாய்க்கிழமை நடைபெறுகிறது. ஆஸ்திரேலியாவின் கடைசி விக்கெட்டை விரைவாக வீழ்த்தும்பட்சத்தில், இந்திய அணி மதிய உணவு இடைவேளைக்கு முன்னதாக வெற்றி பெற முடியும்.
TMSPD756	அறிமுகமா, அனுபவமா?
TMSPD757	இந்தப் போட்டியில் அறிமுக வீரராக களமிறங்கிய ஹென்ரிக்ஸ், முதல் இன்னிங்ஸில் 7-வது வீரராக களமிறங்கி 68 ரன்கள் எடுத்ததோடு, கேப்டன் கிளார்க்குடன் சேர்ந்து 6-வது விக்கெட்டுக்கு 151 ரன்கள் குவித்து அணியைச் சரிவிலிருந்து மீட்பதற்கு முக்கியக் காரணமாக இருந்தார்.
TMSPD758	முதல் இன்னிங்ûஸப் போலவே, 2-வது இன்னிங்ஸில் தனி நபராகப் போராடி ஆட்டமிழக்காமல் 75 ரன்கள் குவித்து ஆஸ்திரேலியாவை இன்னிங்ஸ் தோல்வியில் இருந்து காப்பாற்றியதோடு, தற்போது 40 ரன்கள் முன்னிலை பெறவும் வைத்துள்ளார்.
TMSPD759	மேலும் அறிமுகப் போட்டியின் இரு இன்னிங்ஸ்களிலும் அரைசதம் கண்ட 5-வது ஆஸ்திரேலிய வீரர்; சர்வதேச அளவில் 7-வது வீரராக களமிறங்கி இரு இன்னிங்ஸ்களிலும் 60 ரன்களுக்கு மேல் குவித்த முதல் வீரர் என்ற பெருமையையும் பெற்றுள்ளார்.
TMSPD760	தனது பொறுமை மற்றும் நேர்த்தியான ஆட்டத்தால் 4-வது நாளில் முடிய வேண்டிய போட்டியை 5-வது நாளுக்கு கொண்டு சென்றுவிட்டார்.
TMSPD761	டெஸ்ட் போட்டிக்கு அறிமுக வீரராக இருந்தாலும், அனுபவமிக்க வீரரைப் போன்று விளையாடி ஆஸ்திரேலியர்களின் பாராட்டை பெற்றதோடு மட்டுமல்லாமல், சென்னை ரசிகர்களையும் கவர்ந்துவிட்டார் இந்த 26 வயது ஹென்ரிக்ஸ்.
TMSPD762	அதிரவைத்த அஸ்வின் : இந்தப் போட்டியின் முதல் இன்னிங்ஸில் தனது அற்புதமான சுழற்பந்து வீச்சால் ஆஸ்திரேலியாவின் 7 விக்கெட்டுகளைக் கைப்பற்றிய அஸ்வின், 2-வது இன்னிங்ஸிலும் அந்த அணியின் 5 முன்னணி பேட்ஸ்மேன்களை அடுத்தடுத்து வீழ்த்தி மைதானத்தை அதிர வைத்தார்.
TMSPD763	இந்தப் போட்டியில் அஸ்வின் இதுவரை (இரு இன்னிங்ஸ்களிலும் சேர்த்து) 193 ரன்களைக் கொடுத்து 12 விக்கெட்டுகளை வீழ்த்தியுள்ளார்.
TMSPD764	டெஸ்ட் போட்டியில் 2-வது முறையாக அஸ்வின் 12 விக்கெட்டுகளை வீழ்த்தியுள்ளார்.
TMSPD765	கடந்த ஆண்டு நியூஸிலாந்துக்கு எதிராக அவர் 85 ரன்களைக் கொடுத்து 12 விக்கெட்டுகளை வீழ்த்தியதே ஒரு போட்டியில் அவரின் சிறந்து பந்துவீச்சாகும்.
TMSPD766	கடைசி நாளில் ஆஸ்திரேலியாவின் கடைசி விக்கெட்டை வீழ்த்தும்பட்சத்தில் அதுவே டெஸ்ட் போட்டியில் (இரு இன்னிங்ஸ்கள் சேர்த்து) அஸ்வினின் சிறந்த பந்துவீச்சாக அமையும்.
TMSPD767	2-வது இன்னிங்ஸில் மிட்செல் ஸ்டார்க்கை வீழ்த்தியபோது டெஸ்ட் போட்டியில் 75-வது விக்கெட்டை வீழ்த்தினார் அஸ்வின். 13-வது டெஸ்ட் போட்டியில் அவர் இந்த மைல்கல்லை எட்டியுள்ளார்.
TMSPD768	சச்சின் சாதனையை தகர்த்த தோனி : இந்தப் போட்டியில் தோனி எடுத்த 224 ரன்களே டெஸ்ட் போட்டியில் இந்திய கேப்டன் ஒருவர் ஓர் இன்னிங்ஸில் எடுத்த அதிகபட்ச ரன்னாகும்.
TMSPD769	முன்னதாக 1999-ல் நியூஸிலாந்துக்கு எதிராக சச்சின் எடுத்த 217 ரன்களே இந்திய கேப்டன் ஒருவர் எடுத்த அதிகபட்ச ரன்னாக இருந்தது.
TMSPD770	இதேபோல் ஓர் இன்னிங்ஸில் அதிக ரன்கள் குவித்த விக்கெட் கீப்பர்கள் வரிசையில் தோனி 3-வது இடத்தைப் பிடித்தார்.
TMSPD771	ஜிம்பாப்வேயின் ஆண்டி பிளவர் (232) முதலிடத்திலும், இலங்கையின் சங்ககாரா (230) 2-வது இடத்திலும் உள்ளனர்.
TMSPD772	சேப்பாக்கம் மைதானத்தில் ஓர் இன்னிங்ஸில் அதிக ரன்கள் குவித்தவர்கள் வரிசையில் தோனி 3-வது இடத்தைப் பிடித்துள்ளார்.
TMSPD773	இங்கு அதிக ரன்கள் குவித்தவர்கள் வரிசையில் சேவாக் (319), சுநீல் கவாஸ்கர் (236) ஆகியோர் முறையே முதல் 2 இடங்களில் உள்ளனர்.
TMSPD774	தோனி எடுத்த இந்த 224 ரன்கள் ஆஸ்திரேலியாவுக்கு எதிராக இந்தியர் ஒருவர் ஓர் இன்னிங்ஸில் எடுத்த 4-வது அதிகபட்ச ஸ்கோர் ஆகும்.
TMSPD775	விவிஎஸ்.லட்சுமண் (281), சச்சின் (241), திராவிட் (233) ஆகியோர் முறையே முதல் 3 இடங்களில் உள்ளனர்.
TMSPD776	இதுதவிர விக்கெட் கீப்பர் மற்றும் கேப்டனாக இருந்து ஓர் இன்னிங்ஸில் அதிக ரன் குவித்தவர் என்ற சாதனையையும் அவர் படைத் துள்ளார்.
TMSPD777	எதிர்கால அணியுடன் தொடரைக் கைப்பற்றியது இந்திய அணி.
TMSPD778	இந்திய, நியூசிலாந்து அணிகளுக்கிடையிலான டெஸ்ட் போட்டி தொடர் நிறைவடைந்துள்ளது.
TMSPD779	எதிர்பார்க்கப்பட்டது போலவே இந்திய அணி இரண்டு போட்டிகளிலும் வெற்றி பெற்று தொடரை தனதாக்கியுள்ளது.
TMSPD780	தொடர் டெஸ்ட் தோல்விகள், பின்னடைவுகள், டிராவிட், லக்ஸ்மன் ஆகியோரின் ஓய்வு என்பனவற்றிக்கு பின்னர் இந்த தொடர் வெற்றியானது இந்திய அணிக்கு ஆறுதல் அழிப்பதாக இருந்தது.
TMSPD781	ஆனாலும் பலமிழந்து தடுமாறி வரும் நியூசிலாந்து அணியை இந்தியாவில் வைத்து வெற்றி பெற்றது அவ்வளவு பெரிய விடயம் இல்லை என்றாலும் அணியை மீள் கட்டி எழுப்ப இந்த வெற்றி கை கொடுக்கும்.
TMSPD782	இள வயது வீரர்கள் உள்வாங்கப்படுள்ள நிலையில் அவர்கள் எல்லோரும் செய்து காட்டி இருப்பது அணிக்குள் ஏற்ப்பட்ட இடத்தை நிரப்பியுள்ளது.
TMSPD783	குறிப்பாக புஜாரா, ரெய்னா ஆகிய இருவரும் துடுப்பாட்டங்களை செய்து காட்டி அணிக்குள் நிரந்தர இடம் பிடிக்கக் கூடிய வாய்ப்புக்களை உருவாக்கியுள்ளனர்.
TMSPD784	விராத் கோலி - டெஸ்ட் போட்டிகளில் நல்ல ஆரம்பத்தை எடுத்துள்ள போதும் இன்னும் கொஞ்சம் செய்து காட்ட வேண்டும் என்ற நிலையில் முழுமையாக தன்னை நிரூபித்து காட்டி விட்டார்.
TMSPD785	பந்து வீச்சில் சுழல்ப்பந்து வீச்சாளர்கள் அஷ்வின், ஓஜா இருவரும் மிக அபாரமாக சாதித்து காட்டிவிட்டனர்.
TMSPD786	இந்திய அணியின் முதன்மை சுழல்ப்பந்து வீச்சாளராக அஷ்வின் மாறிவிட்டார். உமேஷ் யாதவ் மட்டுமே இன்னும் செய்து காட்ட வேண்டும் என்ற நிலையில் தொடர்கின்றார்.
TMSPD787	இந்தியாவின் வேகமான பந்து வீச்சாளர் என்ற காரணத்தினால் அவருக்கு இன்னும் கொஞ்சம் வாய்ப்புகள் கிடைக்கும் என எதிர் பார்க்கமுடியும்.
TMSPD788	சச்சின் ஓட்டங்களை பெற தடுமாறுகிறார். அவர் ஓய்வு பெற வேண்டும் என்ற முணு முணுப்புக்கள் குறைவாக இருந்தாலும், இந்த தொடரின் பின் அதிகரிக்கத்தான் செய்கின்றன.
TMSPD789	மோசமான பெறுபேறுகளைக் காட்டிய துடுப்பாட்ட வீரர் அவரே. அடுத்த தொடர் கடைசி தொடராக இருக்கும் என பேச்சுக்கள் எழும்பினாலும், சச்சின் இப்போதைக்கு தான் ஓய்வுபெறப் போவதில்லை என தெரிவித்துள்ளார்.
TMSPD790	மறு புறத்தில் நியூசிலாந்து அணி தொடர்ச்சியாக பின்னடைவுகளைக் காட்டி வருகிறது.
TMSPD791	முதற்போட்டியில் மிக மோசமாக விளையாடிய நியூசிலாந்து அணி, இரண்டாவது போட்டியில் ஓரளவு சிறப்பாக விளையாடியது. இந்திய அணியை தடுமாற வைத்தது.
TMSPD792	முக்கிய காரணம் ரொஸ் ரெயிலரின் துடுப்பாட்டம் மற்றும் ரிம் சௌதியின் பந்துவீச்சு. முதல் இன்னிங்ஸில் சிறப்பாக செயற்பட்ட போதும் இரண்டாம் இன்னிங்ஸில் சொதப்பி விட்டனர்.
TMSPD793	நியூசிலாந்து அணி தன்னை இன்னும் சரியாக அமைக்க தடுமாறுகின்றனர். பந்துவீச்சு, துடுப்பாட்டம் என இரு பக்கமும் சரியாக அமைக்க முடியாமல் கஷ்டப்படுகிறது.
TMSPD794	ஆனாலும் இரண்டாவது போட்டியில் விளையாடியவிதம் குறிப்பாக முதல் இன்னிங்ஸில் விளையாடிய விதம் அவர்கள் இந்த அணியை வைத்து இன்னும் மேம்படுத்தலாம் என்பது தெரிகிறது.
TMSPD795	ஒருமித்து எல்லோரும் செயற்படுவது மிகக் குறைவு. அதுதான் நியூசிலாந்து அணியின் பெரிய பிரச்சினை.
TMSPD796	முதற்ப்போட்டியில் இந்திய அணிக்கு இன்னிங்ஸ் வெற்றி : முதற்ப் போட்டி ஹைதராபாத்தில் நடைபெற்றது. இந்திய அணிக்கு இலகுவான இன்னிங்ஸ் வெற்றி கிடைத்தது. ஓர் இன்னிங்ஸ் மற்றும் 15 ஓட்டங்களால் இந்திய அணி வெற்றி பெற்றது.
TMSPD797	முதலில் துடுப்பெடுத்தாடிய இந்திய அணி சகல விக்கெட்களையும் இழந்து 438 ஓட்டங்களைப் பெற்றது.
TMSPD798	134.3 ஓவர்களில் சகல விக்கெட்டுகளும் வீழ்த்தப்பட்டன. கூடுதலான ஓட்டங்களான 159 ஓட்டங்களை செற்றேஸ்வர் புஜாரா பெற்றுக் கொண்டார்.
TMSPD799	மீள் வருகைப்போட்டி. சாதித்துக் காட்டி இந்தியாவின் சுவர் ராகுல் டிராவிட் விட்டுச் சென்ற இடத்தை பிடித்துக் கொண்டார்.
TMSPD800	நம்பிக்கையான எதிர்கால வீரர் என்ற பெயரை ஏற்கனவே வைத்து இருந்தவர். சிறப்பாக மீள் வருகையை காட்டி உள்ளார்.
TMSPD801	இதை தொடர வேண்டும். இப்போதைக்கு முழுமையாக இடம் பிடித்து விட்டார் என்று சொல்ல முடியாது.
TMSPD802	அணித்தலைவர் டோனி 73 ஓட்டங்களைப் பெற்றுக் கொண்டார். விராத் கோலி 58 ஓட்டங்கள். கோலி ஒவ்வொரு போட்டியிலும் தன்னை மிக இறுக்கமாக அணிக்குள் நிலை நிறுத்தி வருகிறார்.
TMSPD803	டெஸ்ட் போட்டிகளிலும் முழு நிரந்தர இடம் பிடித்துவிட்டார். பந்துவீச்சில் நியூசிலாந்து அணி சார்பாக ஜீதன் பட்டேல் 4 விக்கெட்கள். ட்ரென்ட் பௌல்ட் 3 விக்கெட்கள்.
TMSPD804	தங்கள் முதல் இன்னிங்ஸில் துடுப்பெடுத்தாடிய நியூசிலாந்து அணி 159 ஓட்டங்களை மாத்திரம் பெற்று சகல விக்கெட்களையும் இழந்துள்ளது.
TMSPD805	61.3 ஓவர்களில் சகல விக்கெட்களும் வீழ்த்தப்பட்டன.
TMSPD806	அஷ்வின், ஓஜா ஆகியோர் நியூசிலாந்து அணியை சுழற்றி விட்டனர். அஷ்வின் 31 ஓட்டங்களிற்கு 6 விக்கெட்களைக் கைப்பற்றிக் கொண்டார்.
TMSPD807	இரண்டாவது 6 விக்கெட் பெறுதி. இதுவே அவரின் சிறந்த பந்து வீச்சு பெறுதி. ஓஜா 3 விக்கெட்கள். அடுத்த இன்னிங்ஸை நியூசிலாந்து தொடர்ந்தது.
TMSPD808	இந்தமுறையும் முதல் இன்னிங்ஸ் போலவே இரண்டு சுழல்ப் பந்து வீச்சாளர்களும் சுருட்டி விட்டனர். அஷ்வின் மூன்றாவது 6 விக்கெட் பெறுதியைப் பெற்றுக் கொண்டார்.
TMSPD809	ஓஜா 3 விக்கெட்கள். இந்திய அணி வெற்றி பெற்றது. 12 விக்கெட்களைக் கைப்பற்றிக் கொண்ட அஷ்வின் போட்டியின் நாயகனாக தெரிவு செய்யப்பட்டார்.
TMSPD810	ஒரு போட்டியின் சிறந்த பந்துவீச்சு பெறுதியையும் அவர் பெற்றுக் கொண்டார்.
TMSPD811	இந்திய அணி 2 போட்டிகள் கொண்ட தொடரில் முன்னிலை பெற்றுக் கொண்டது.
TMSPD812	நியூசிலாந்து அணியின் ஆதிக்கத்தை உடைத்து இந்திய அணி வெற்றி பெற்றது.
TMSPD813	பெங்களூர் சின்னசுவாமி மைதனாத்தில் இந்தப் போட்டி நடைபெற்றது.
TMSPD814	365 ஓட்டங்களைப் பெற்றுக் கொண்டது நியூசிலாந்து அணி. ரொஸ் ரெய்லர் 113 ஓட்டங்களைப் பெற்றுக் கொண்டார்.
TMSPD815	சிறப்பான சதம். வேகமாகவும் கூட அடிக்கப்பட்டது. 127 பந்துகளில் இந்த சதம் அடிக்கப்பட்டது. விக்கெட் காப்பாளர் ரூகர் வன் வைக் பின் வரிசை வீரகளுடன் இணைந்து நல்ல முறையில் துடுப்பெடுத்தாடினார்.
TMSPD816	71 ஓட்டங்களை அவர் பெற்றுக் கொண்டார். ஆரம்பத்தில் மார்டின் கப்டில் 53 ஓட்டங்களைப் பெற்றுக் கொண்டார்.
TMSPD817	டக் பிரஸ்வெல் 43 ஓட்டங்களைப் பெற்றுக் கொண்டார். இவர்களின் துடுப்பாட்டம் நியூசிலாந்து அணிக்கு மீள் வருகையை தந்தது.
TMSPD818	பந்து வீச்சில் பிரக்ஜன் ஓஜா ஐந்து விக்கெட்களைக் கைப்பற்றிக் கொண்டார். சகீர் கான் 2 விக்கெட்கள்.
TMSPD819	பதிலளித்த இந்திய அணி ஆரம்ப விக்கெட்களை வேகமாக இழக்க பலோ ஒன்னை தாண்டுமா என்ற சந்தேகம் நிலவ விராத் கோலியின் துடுப்பாட்டம் இந்திய அணிக்கு பெரிதும் கை கொடுத்தது.
TMSPD820	அவர்களுடன் இணைந்து ரெய்னா, டோனி ஆகியோருடைய துடுப்பாட்டம் கை கொடுக்க இந்திய அணி நியூசிலாந்து அணியின் ஓட்ட எண்ணிக்கைக்கு கிட்ட செல்ல முடிந்ததே தவிர தாண்ட முடியவில்லை. 353 ஓட்டங்களைப் பெற்றுக் கொண்டது.
TMSPD821	பந்து வீச்சில் ரிம் சௌதி மிக அபாரமாக பந்து வீசி இந்திய அணியை தடுமாற வைத்தார்.
TMSPD822	அவரின் சுவிங் பந்துகள் இந்திய அணியின் விக்கெட்களை பதம் பார்த்தன. 7 விக்கெட்களைக் கைப்பற்றிக் கொண்டார். இதுவே அவரின் சிறந்த பந்து வீச்சு பெறுதி. டௌக் பிரஸ்வெல் 2 விக்கெட்களைக் கைப்பற்றிக் கொண்டார்.
TMSPD823	இரண்டாவது இன்னிங்ஸில் நியூசிலாந்து அணி 248 ஓட்டங்களைப் பெற்றுக் கொண்டது.
TMSPD824	அஷ்வினின் பந்து வீச்சு நியூசிலாந்து அணியை தடுமாற வைத்தது. எந்த வீரரும் 50 ஓட்டங்களை தொடவில்லை.
TMSPD825	கூடுதலான 41 ஓட்டங்களை ஜேம்ஸ் பிராங்ளின் பெற்றுக் கொண்டார். அஷ்வின் 5 விக்கெட்கள். உமேஷ் யாதவ், பிரக்ஜன் ஓஜா ஆகியோர் தலா இரண்டு விக்கெட்கள். அஷ்வின் இந்திய சாதனை ஒன்றை நோக்கி செல்கிறார்.
TMSPD826	இதுவரையில் 8 போட்டிகளில் 49 விக்கெட்களைக் கைப்பற்றிக் கொண்டார். வேகமான 50 விக்கெட்களைக் கைப்பற்றிய இந்திய பந்து வீச்சாளர் என்ற சாதனை நிச்சயம் கிடைக்கும். உலகளாவிய ரீதியிலும் கூட முதல் 10 பேருக்குள் வர வாய்ப்புக்கள் உள்ளன.
TMSPD827	இந்திய அணி அணில் கும்ப்ளேயின் பின் ஒரு நல்ல சுழல்ப்பந்து வீச்சாளரை தேடி வருகிறது.
TMSPD828	ஹர்பஜன் சிங்க் ஆரம்பத்தில் சிறப்பாக செயற்பட்டாலும் பின் தொடர முடியாமல் அஷ்வினிடம் இடத்தை பறி கொடுத்தார். அஷ்வின் கிடைத்த இடத்தை சரியாக பிடித்துக் கொண்டார்.
TMSPD829	தமிழ் நாட்டில் இருந்து வெங்கட் ராகவனிற்கு பின் ஒரு சிறந்த பந்து வீச்சாளர் இந்திய அணியில் இணைந்துள்ளார்.
TMSPD830	வெங்கட் ராகவன்தான் இந்திய அணியில் கூடிய காலம் விளையாடிய தமிழ் வீரர். அஷ்வினுக்கு இப்போது அதற்கான வாய்ப்பு கிடைத்துள்ளது. சொதப்பாமல் செய்தால் தொடரலாம்.
TMSPD831	261 ஓட்டங்களுடன் பதிலுக்கு துடுப்பெடுத்தாடிய இந்திய அணி நல்ல ஆரம்பத்தை எடுத்த போதும் பின்னர் விக்கெட்கள் வேகமாக வீழ்த்தப்பட வெற்றி பெறுமா என்ற கேள்வி எழும்பியது, முதல் இன்னிங்ஸில் இந்திய அணிக்கு கை கொடுத்த விராத் கோலி, டோனி ஜோடி கை கொடுக்க இந்திய அணி வெற்றி பெற்றது.
TMSPD832	கோலி ஆட்டமிழக்காமல் 51 ஓட்டங்களையும், டோனி 48 ஓட்டங்களையும் பெற்றனர்.
TMSPD833	இந்திய அணி 5 விக்கெட்களினால் வெற்றி பெற்று தொடரை 2 - 0 என வெற்றி பெற்றது.
TMSPD834	பந்து வீச்சில் ஜீதன் பட்டேல் 3 விக்கெட்களைக் கைப்பற்றிக்கொண்டார்.
TMSPD835	போட்டி தொடர் நாயகனாக ரவிச்சந்திரன் அஷ்வின் தெரிவுசெய்யப்பட்ட அதேவேளை விராத் கோலி போட்டியின் நாயகனாக தெரிவு செய்யப்பட்டார்.
TMSPD836	சச்சின் டெண்டுல்கார் : என்னைப் பொறுத்தளவில் இது சச்சினின் இறுதி சர்வதேசப் போட்டித் தொடர்.
TMSPD837	இந்த தொடருடன் ஓய்வு பெறுவார் என நம்பத் தோன்றுகின்றது. நல்ல போர்மில் உள்ளார்.
TMSPD838	ஆனால் ஓட்டங்களை சர்வதேசப் போட்டிகளில் பெற முடியாமல் தவிக்கின்றார். ரஞ்சிக் கிண்ணப் போட்டி சதம் இவரின் போர்மை உறுதி செய்தது.
TMSPD839	இந்த தொடரில் ஓட்டங்களை அள்ளிக் குவித்து இந்தியாவிற்கு தொடரைக் கைப்பற்றிக் கொடுத்து உயரிய மரியாதையில் விடைபெற்றால் கடவுள் என சச்சினை தாங்குபவர்கள் இன்னும் உயரிய இடத்தில் அவரை வைத்துப் பார்பார்கள்.
TMSPD840	எனவே சச்சின் சதம் அடித்துக் காட்ட வேண்டும். இந்த தொடரில் ஒரு சதம் போதாது என்பது இன்னும் ஒரு முக்கிய விடயம்.
TMSPD841	இவற்றின் மூலம் தன் மீது வந்த விமர்சனங்களை துடைத்து சிறப்பாக விடை பெறலாம்.
TMSPD842	இந்திய அணியில் புஜாரா நம்பிக்கையான மூன்றாமிடம். ஐந்தாமிடம் விராத் கோலி. ஆறாவது இடம் ஜடேஜாவிடம் இப்போது உள்ளது.
TMSPD843	மிகப் பெரிய போட்டியான இடம் இது. இவருடன் இந்த இடத்திற்கு போட்டி போடும் பட்டியல் மிகப் பெரியது.
TMSPD844	சுரேஷ் ரெய்னா, ரோஹித் ஷர்மா, மனோஜ் திவாரி போன்றவர்கள் இதில் முக்கியமானவர்கள். இவரின் பந்து வீச்சு பலம். ஆனால் டெஸ்ட் போட்டிகளில் இவரின் துடுப்பாட்டமே அதிகம் எதிர் பார்க்கப்படுகின்றது.
TMSPD845	இங்கிலாந்து தொடரில் வாய்ப்புகள் கிடைக்கவில்லை. இங்கிலாந்து ஒருநாள் தொடரை பாவித்து எப்படி நிரந்தர இடத்தை ஒருநாள்ப் போட்டிகளில் பிடித்தாரோ அதேபோன்று இந்த தொடரிலும் அவர் செய்ய வேண்டும்.
TMSPD846	அடுத்து வரும் இடம் டோனி. டெஸ்ட் போட்டிகளில் இன்னும் செய்து காட்ட வேண்டும் என்ற எதிர் பார்ப்பு உள்ளது.
TMSPD847	ஒருநாள்ப் போட்டிகள் போன்று டெஸ்ட் போட்டிகளில் இவர் இல்லை என்பது எல்லோருக்குமே தெரிந்தது. இறுதியாக இங்கிலாந்து அணியுடன் அடித்த 99 ஓட்டங்கள் இவர் மீதும் இன்னும் நம்பிக்கை வைக்கத் தோன்றியுள்ளது.
TMSPD848	அடுத்த இடங்கள் பந்து வீச்சு இடங்கள்.அஷ்வின், ஹர்பஜன் சிங் ஆகியோர் விளையாடுகின்றனர். ஹர்பஜன் சிங் முதற்ப் போட்டியில் விளையாடுகின்றார்.
TMSPD849	எனவே ஒரு போட்டிதான் இவருக்கான வாய்ப்பு. நிச்சயம் செய்து காட்ட வேண்டும்.
TMSPD850	இல்லை என்றால் இனி அணியில் இடம் இல்லை. பிரகஜன் ஒஜாவை நிறுத்தி வைத்து விளையாடுவது அதிருப்தியான விடயம். கடந்த தொடரில் கூடுதாலான விக்கெட்களைக் கைப்பற்றியவர் இந்த தொடரின் முதற்ப் போட்டியில் இடமில்லை.
TMSPD851	புவனேஸ்வர் குமார் இந்த தொடரில் அறிமுகமாகின்றார். ஸ்விங் பந்து வீச்சு நல்ல முறையில் அமையும் என எதிர்பார்க்கப்படுகின்றது. துடுப்பாட்டம் ஓரளவு செய்வார் என்ற காரணம் மேலதிக பலம்.
TMSPD852	அவுஸ்திரேலிய அணியைப் பொறுத்த மட்டில் துடுப்பாட்டம், பந்து வீச்சு இரண்டும் சரிவர பலமாக அமைந்த நல்ல சமநிலை அணியாக உள்ளது.
TMSPD853	வேகப் பந்து வீச்சு மிகப் பெரிய பலம். அதுவே இந்திய அணியின் பலவீனம். எனவே வேகப் பந்துவீச்சை வைத்து இந்தியாவை கட்டுப்படுத்த அவுஸ்திரேலியா முயற்சிக்கும்.
TMSPD854	ஆனாலும் இங்கிலாந்து தொடரிலும் இதேபோன்று எதிர்பார்க்க சுழல்ப் பந்து வீச்சாளர்களை வைத்து இந்திய அணியை வென்றது இங்கிலாந்து அணி. அனால் அவுஸ்திரேலியாவின் சுழல்ப் பந்து வீச்சாளர் நேதன் லயன் அந்தளவிற்கு செய்வாரா?
TMSPD855	துடுப்பாட்டத்தில் ஆரம்பம் பலம். வேகம் மற்றும் நிதானம் கலந்த கலவை. எட் கோவன், டேவிட் வோர்னர் ஆகியோரே அவர்கள். மூன்றாமிடம் பில் ஹியூஸ். ரிக்கி பொன்டிங் விட்டுச் சென்ற இடம். நம்பிக்கையாக அவருக்கு வழங்கப்பட்டுளளது.
TMSPD856	செய்வார் என்ற எதிர் பார்ப்புக்கள் அதிகம் உள்ளன. அடுத்த இடம் ஷேன் வொட்சன். சொல்லவே தேவை இல்லை. எந்த ஆடுகளங்கள் என்றாலும் கலக்குவார்.
TMSPD857	மைக்கல் கிளார்க் ஐந்தாமிடம். அவர் மிக அபாரமான போர்மில் இருக்கின்றார்.
TMSPD858	இந்தியா, அவுஸ்திரேலிய சென்று இருந்த வேளையில் அடித்ததை மறந்து இருக்காது.
TMSPD859	இந்தியா ஆடுகளங்களிலும் ஓட்டங்களை அள்ளிக் குவிக்கக் கூடியவர். மொய்சஸ் ஹென்றிக்கஸ் இற்கு அறிமுகம் வழங்கப்பட்டுளளது.
TMSPD860	வேகப்பந்து சகலதுறை வீரர். ஒருநாள்ப் போட்டிகளில் நம்பகரமாக செயற்படுகின்றார். விக்கெட் காப்பாளர் மத்தியூ வேட் சிறப்பாக துடுப்பாடக்கூடியவர்.
TMSPD861	இந்திய ஆடுகளங்களில் தன் திறைமைகளை காட்ட வேண்டிய நிலையில் உள்ளவர்.
TMSPD862	வேகப் பந்து வீசும் மூவருமே மிக சிறப்பானவர்கள். ஜேம்ஸ் பட்டின்சன் உபாதையில் இருந்து மீண்டு வந்துள்ளார்.
TMSPD863	தன் மீள் வருகையை காட்ட வேண்டிய போட்டி இது. இவருடைய பந்து வீச்சு இந்திய அணிக்கு பெரும் தலையிடியை தரும். மிச்சல் ஸ்டார்க் அண்மைக்காலத்தில் அச்சுறுத்தும் பந்துவீச்சாளராக வளர்ந்து வருகின்றார்.
TMSPD864	எல்லாவித ஆடுகளங்களிலும் பந்து வீசக் கூடியவர்.
TMSPD865	இது அவரின் பலம். இருவருமே இந்திய ஆடுகளங்களில் பந்து வீசக் கூடியவர்கள். ஆனால் வெற்றி பெறும் அளவிற்கு சிறப்பாக பந்து வீச வேண்டும் என்பதை செய்து காட்ட வேண்டும்.
TMSPD866	இப்படியாக இரு அணிகளையும் பார்க்கும்போது இந்த நான்கு போட்டிகள் கொண்ட தொடர் யார் பக்கம் செல்லும் என்பதை உறுதியாக சொல்ல முடியாது.
TMSPD867	சமநிலை வாய்ப்புக்கள் அதிகம். அவுஸ்திரலியா அணி தொடரைக் கைப்பற்றும் என்று முழுமையாக சொல்ல முடியாது.
TMSPD868	ஆனால் போட்டிகளை வெல்லும் வாய்ப்புக்கள் இல்லாமல் இல்லை. இந்தியாவை பொறுத்த மட்டில் தொடர் வெற்றி வாய்ப்புகள் இருக்கின்றன.
TMSPD869	ஆனால் அது இலகுவாக கிடைக்காது. எனவே விறு விறுப்பிற்கு பஞ்சம் இருக்காது.
TMSPD870	இந்தியாவிற்கும் டோனிக்கும் டெஸ்ட்; மீளுமா இந்தியா?
TMSPD871	இந்தியா, அவுஸ்திரேலியா அணிகளுக்கிடையிலான டெஸ்ட் போட்டித் தொடர் சென்னையில் ஆரம்பித்திருக்கும் நிலையில் இந்த போட்டித் தொடர் மிகவும் எதிர்பார்க்கப்படுகின்ற போட்டித் தொடராக அமைந்துள்ளது.
TMSPD872	கிரிக்கெட்டின் வல்லரசாக திகழ்ந்து வரும் அவுஸ்திரேலியா அணியை வீழ்த்த வேண்டும் என்பது அனைத்து அணிகளினதும் விருப்பம். அதற்கான வாய்ப்புக்கள் சில வேளைகளில் மட்டுமே கிடைக்கும்.
TMSPD873	அப்படி எதிர்பார்ப்பான தருணம்தான் இது.
TMSPD874	இந்தியாவில் வைத்து இந்தியா பலமான அணி. அவர்களை வீழ்த்த முடியாது என்று வர்ணிக்கப்பட்டு வருகின்றது.
TMSPD875	ஆனாலும் இங்கிலாந்து இறுதியா அதை இலகுவாக செய்து காட்டி விட்டுச்சென்றது.
TMSPD876	எனவே அதில் இருந்து மீள வேண்டும் என்ற நிலை உள்ளது. இரு நாடுகளுக்குமிடையிலான டெஸ்ட் தொடர் போர்டர் - கவாஸ்கர் ற்றொபி என அழைக்கப்படுகிறது.
TMSPD877	இங்கிலாந்து, அவுஸ்திரேலியா ஆசெஷ் தொடர் எப்படி இரு அணிகளுக்குமிடையில் எப்படி பார்க்கப்படுகிறதோ அதேபோன்று இந்த தொடரும் பார்க்கப்படுகின்றது.
TMSPD878	இரண்டு நாடுகளும் கிரிக்கெட்டில் தங்களை பரம எதிரிகளாக பார்த்து வருகின்றன.
TMSPD879	அவுஸ்திரேலியாவில் வைத்து இந்திய அணி வாங்கும் அடிகள் எல்லாவற்றிக்கும் பதலடி கொடுக்கும் நேரமாக தங்கள் நாட்டில் நடைபெறும் தொடரை இந்திய அணி பார்ப்பது வழமை. சிலவேளைகளில் வென்றும், சிலவேளைகளில் தோற்றும் உள்ளார்கள்.
TMSPD880	இந்த வருடம் ஆரம்பமாகியுள்ள இந்த தொடர் இரு அணிகளுக்கும் நிச்சயம் மிகப் பெரிய பலப் பரீட்சை. இரு அணிகளும் உயரிய இடங்களில் இருக்கின்ற என்று சொல்வதற்கில்லை.
TMSPD881	சராசரியான நிலையே. இந்திய அணியை அந்த அளவிற்கும் சொல்ல முடியாது.
TMSPD882	டெஸ்ட் போட்டிகளில் அண்மைக்காலங்களில் இந்திய அணி அடைந்து வரும் அடுத்தடுத்த மிக மோசமான தோல்விகள் இதற்கு முக்கிய காரணமாக அமைந்துள்ளது.
TMSPD883	இந்த நிலையில் அணியில் சில மாற்றங்களுடன் களமிறங்கியுள்ளது இந்திய அணி. இந்த தொடரை எப்படியாவது வெற்றிகொள்ள வேண்டும் என்ற கட்டாயம் இந்திய அணிக்கு உள்ளது.
TMSPD884	இந்த டெஸ்ட் தொடரை வெல்ல முடியாமல் போனால் டெஸ்ட் போட்டிகளில் டோனியின் தலைமைப் பொறுப்பு பறிக்கப்படும் என்பது உறுதி.
TMSPD885	அதேவேளை சச்சின் டெண்டுல்கார், விரேந்தர் சேவாக் ஆகியோர் ஓட்டங்களை பெற தவறின் அவர்களின் இடம் நிச்சயம் பறிக்கப்படும். ஏற்கனவே கம்பீர் நிறுத்தப்படுள்ளார்.
TMSPD886	முதல் இரண்டு போட்டிகளிலும் இல்லை. முதல் இரண்டு போட்டிகளிலும் இப்போது உள்ள வீரர்கள் சரியாக செய்யத் தவறின் கம்பீர் மீண்டும் அணிக்குள் வர வாய்ப்புகள் உள்ளன.
TMSPD887	அவுஸ்திரேலிய அணியுடனான பயிற்சிப் போட்டியில் சதம் அடித்து தன் போர்மைக் காட்டியுள்ளார்.
TMSPD888	இளம் வீரர்களை உள் வாங்கி புதிய அணியாக தன்னை மாற்றி வருகின்றது இந்தியா.
TMSPD889	ஆனாலும் டெஸ்ட் போட்டிகளில் எதனையும் செய்து காட்ட முடியாமல் இருப்பது அவர்களிற்கு மிகப் பெரிய அழுத்தத்தை கொடுத்துள்ளது.
TMSPD890	வேகப் பந்து வீச்சாளர்களின் பிரச்சினை மிகப் பெரியளவில் அவர்களை பாதித்துள்ளது.
TMSPD891	தொடர்ச்சியான உபாதைகள் ஏராளமான வீரர்களை கிரிக்கெட் விளையாட முடியாமல் செய்துள்ளது.
TMSPD892	இப்போதைய டெஸ்ட் அணியில் உள்ளவர்களில் இசாந்த் ஷர்மா மாத்திரமே நம்பிக்கையானவர்.
TMSPD893	மற்றவர்கள் டெஸ்ட் போட்டிக்கு புதியவர்கள். சுழல்ப் பந்து வீச்சை நம்பி இருக்கலாம்.
TMSPD894	அஷ்வின், பிரகஜன் ஓஜா, ஹர்பஜன் சிங் ஆகியோருடன் சகலதுறை வீரராக ரவீந்தர் ஜடேஜா. பந்து வீச்சில் இந்தியாவின் பலம் இது ஒன்றுதான். இங்கிலாந்துடன் அஷ்வின் சிறப்பாக செயற்படவில்லை.
TMSPD895	எனவே இந்த தொடரில் அவர் செய்து காட்ட வேண்டும் என்ற கட்டாயம் உள்ளது.
TMSPD896	ஹர்பஜன் சிங்கிற்கு மீள் வருகை. தனது நூறாவது போட்டியில் விளையாடுகின்றார். இவர்கள் இருவருக்குமிடையில் போட்டி ஒன்று நிலவுகின்றது.
TMSPD897	அஷ்வினின் துடுப்பாட்டம் மேலதிக பலத்தைக் கொடுக்கின்றது. புவனேஸ்வர் குமாரும் விளையாடினால் இந்திய அணியின் துடுப்பாட்டம் பலமானது.
TMSPD898	ஆனால் செய்து காட்ட வேண்டும். விராத் கோலி இழந்துள்ள போர்மை இந்த தொடரில் மீளப் பெற்றால் இந்தியாவிற்கு நல்ல வாய்ப்புகள் கிடைக்கும்.
TMSPD899	அஸ்வினின் அமைதியான சாதனை!
TMSPD900	ரவிச்சந்திரன் அஸ்வின் என்றதும் அவரது சுழல் பந்து வீச்சும் சென்னையுடன் அவருக்கு இருக்கும் நெருக்கமும்தான் நினைவுக்கு வரும்.
TMSPD901	ஆனால் இந்த மனிதர் சத்தம்போடாமல் ஒரு பெரிய சாதனையைச் செய்திருக்கிறார்.
TMSPD902	டெஸ்ட் கிரிக்கெட்டில் சிறந்த ஆல்ரவுண்டராக உருவெடுத்திருக்கிறார். ஆல் ரவுண்டர்கள் பட்டியலில் 419 புள்ளிகளுடன் முதலிடத்தில் இருக்கிறார்.
TMSPD903	இவருக்கு அடுத்த நிலையில் 362 புள்ளிகளுடன் வங்காள தேசத்தின் ஷாகிப் அல் ஹஸனும் 332 புள்ளிகளுடன் தென்னாப்பிரிக்காவின் ஜாக் காலிஸும் இருக்கிறார்கள்.
TMSPD904	அஸ்வின் பந்து வீசும் விதம் ஒரு நாள் போட்டிகளுக்கும் இருபது ஓவர் போட்டிகளுக்கும் அதிகம் பொருந்தும் என்று கருதப்படுகிறது.
TMSPD905	ஆனாலும் அவர் டெஸ்ட் போட்டிகளிலும் பிரகாசிக்கிறார். 18 டெஸ்ட் போட்டிகளில் ஆடியுள்ள இவர், 104 விக்கெட்டுகளை வீழ்த்தியுள்ளார்.
TMSPD906	இந்தியாவின் அதிக விக்கெட் எடுத்தவர்கள் பட்டியலில் முதலிடத்தில் இருக்கும் அனில் கும்ப்ளே 23 டெஸ்ட்களில் 100 விக்கெட்டுகளைக் கடந்தார்.
TMSPD907	கபில்தேவ் 26 போட்டிகளில் கடந்தார். ஷேன் வார்னும் 24 போட்டிகளில்தான் கடந்தார்.
TMSPD908	முத்தையா முரளிதரன் மட்டுமே 12 போட்டிகளில் 100 விக்கெட்டுகளைக் கடந்திருக்கிறார்.
TMSPD909	மேற்கிந்தியத் தீவுகளுடனான டெஸ்ட் தொடரில் ரவீந்திர ஜடேஜா காயம் காரணமாக அணியில் இடம்பெற முடியவில்லை. அதுபற்றிக் கருத்துக் கூறிய அணித் தலைவர் மகேந்திர சிங் தோனி, ஆல் ரவுண்டரான ஜடேஜா இல்லாதது ஒரு இழப்புத்தான் என்று கூறியிருந்தார்.
TMSPD910	இதற்கு கடந்த ஆண்டில் நடைபெற்ற நியூஸிலாந்து, ஆஸ்திரேலியத் தொடர்களில் ஜடேஜா பந்திலும் மட்டையிலும் பங்களித்திருந்ததை வைத்துப் பார்க்கும்போது இந்த ஆதங்கம் நியாயமானதாகவே தோன்றியது.
TMSPD911	ஆனால் இரண்டு டெஸ்ட்களிலும் சிறப்பாகப் பந்து வீசிச் சிறப்பாக மட்டையும் பிடித்த அஸ்வின் இந்தக் குறையைப் போக்கிவிட்டார்.
TMSPD912	முதல் டெஸ்டில் அவர் அடித்த சதம் அணியின் வெற்றிக்குப் பெரும் பங்காற்றியது.
TMSPD913	“அஸ்வினின் பேட்டிங் திறன் ஐந்து பந்து வீச்சாளர்களைக் கொண்டு ஆடுவதற்கான வாய்ப்பை அளிக்கிறது” என்று ராகுல் திராவிட் கூறியிருப்பது குறிப்பிடத்தகுந்தது.
TMSPD914	பந்து வீச்சாளர்களாகத் தேர்ந்தெடுக்கப்படுபவர்கள் ரன் அடிப்பது அவ்வப்போது நடப்பதுதான்.
TMSPD915	ஆனால் அப்படி ரன் அடிப்பவர்கள் தங்களது பிரதான கடமையான பந்து வீச்சில் சோபிக்காவிட்டால் அணிக்குப் பயனில்லை. ஏனென்றால் 1,000 ரன்கள் அடிப்பதுகூட டெஸ்ட் போட்டியை வெல்வதற்கான உத்தரவாதம் அல்ல. 20 விக்கெட்களை எடுத்தாக வேண்டும்.
TMSPD916	எனவே பந்து வீச்சாளர்களின் பங்களிப்பு டெஸ்ட் போட்டிக்கு மிகவும் இன்றியமையாதது. எனவேதான் பந்து வீச்சில் வீரியம் குன்றாமல் மட்டை வீச்சில் பிரகாசித்துவரும் அஸ்வின் இந்திய டெஸ்ட் அணியின் முக்கியமான வலுவாகத் திகழ்கிறார்.
TMSPD917	விளையாட்டு துறையில் பெண்கள் : 74.76 மீட்டர் தொலைவுக்கு ஈட்டி எறிந்து சாதனை புரிந்தவர் (1983) லிலக் என்ற பின்லாந்து நாட்டு வீராங்கனை.
TMSPD918	1994-ல் அர்ஜுனா விருது பெற்ற இந்திய தடகள வீராங்கனை கே.ஸி.ரோசாக்குட்டி.
TMSPD919	1993-ல் அர்ஜுனா விருது பெற்ற இந்திய தடகள வீராங்கனை கே.ஸாரம்மா.
TMSPD920	ஸ்டெஃபி கிராப் தனது ஏழாவது விம்பிள்டன் டென்னிஸ் தனி நபர் மகளிர் பிரிவு பட்டத்தை தனது 27-வது வயதில், 1995-ல் பெற்றார்.
TMSPD921	1988-ல் நடைபெற்ற சர்வதேச மாரத்தான் நீச்சல் போட்டியில் 26 கி.மீ. தூரத்தை 9 மணி 5 நிமிடத்தில் நீந்திக் கடந்து தங்கப்பதக்கம் பரிசு பெற்றார் இந்திய நீச்சல் வீராங்கனை அர்ச்சனா பாரத்குமார் பட்டேல். இவர் தனது 13-வது வயதில் இச்சாதனை புரிந்தார் என்பது குறிப்பிடத்தக்கது.
TMSPD922	புகழ் பெற்ற இந்திய வீராங்கனை பி.டி.உஷா 1983-ல் அர்ஜுனா விருதும் 1985-ல் பத்மஸ்ரீ விருதும் பெற்றார்.
TMSPD923	இந்திய வீராங்கனை எம்.டி.வலசம்மா 1983-ல் பத்மஸ்ரீ விருதும், 1982-ல் அர்ஜுனா விருதும் பெற்றார்.
TMSPD924	1996 ஒலிம்பிக்கில் 5000 மீட்டர் ஓட்டத்தில் தங்கப் பதக்கம் வென்றார் சீன நாட்டு வீராங்கனை வா ஜ ஸியா.
TMSPD925	1996 ஒலிம்பிக்கில் 10,000 மீட்டர் பெண்கள் ஓட்டத்தில் தங்கப்பதக்கம் வென்றார் பெர்னாண்டோ ரிரைரோ என்ற வீராங்கனை.
TMSPD926	20 விம்பிள்டன் போட்டிகளில் வென்றவர் அமெரிக்க டென்னிஸ் வீராங்கனை பில்லிஜீன்.
TMSPD927	டென்னிஸ் வீராங்கனை மோனிகா செலஸ் 5.12.1973 அன்று பிறந்தார்.
TMSPD928	ஒலிம்பிக்கின் முதல் வீராங்கனை என்ற பெருமையைப் பெறுபவர் பேனி டுரக் என்ற ஆஸ்திரேலிய நாட்டு வீராங்கனை.
TMSPD929	இவர் 1912-ல் நடைபெற்ற ஒலிம்பிக்கில் கலந்து கொண்டு தங்கப்பதக்கம் வென்ற முதல் பெண்மணி என்ற பெருமையையும் பெறுகிறார்.
TMSPD930	932-ஒலிம்பிக்கில் மூன்று பதக்கங்களை நீச்சல் பிரிவில் பெற்றார் ஹெலர் மாடிஸன் என்ற அமெரிக்க வீராங்கனை. இவர் 1913-ல் வாஷிங்டனில் பிறந்தார்.
TMSPD931	1936 ஒலிம்பிக்கில் நான்கு பதக்கங்களை நீச்சல் பிரிவில் பெற்றார் ஹென்ட்ரிக்கா மாஸ்டன் பரோஜ் என்ற டச்சு நாட்டு நீச்சல் வீராங்கனை. இவர் 26.2.1919 அன்று நாஸ்டர்டாமில் பிறந்தார்.
TMSPD932	ஐந்து முறை ஆங்கிலக்கால் வாயை நீந்திக் கடந்தவர் என்ற பெருமையைப் பெற்றவர் கிரேட்டா ஆண்டர்சன் என்ற டேனிஸ் நாட்டு நீச்சல் வீராங்கனை. 1928ல் டென்மார்க்கில் பிறந்த இவர், 1948 ஒலிம்பிக்கில் இரு தங்கப்பதக்கங்களை நீச்சல் பிரிவில் பெற்றார்.
TMSPD933	பதினாறாவது வயதில் ஒலிம்பிக்கில் கலந்து கொண்டு (1952) நீச்சல் பிரிவில் இரண்டு தங்கப்பதக்கங்களைப் பெற்றார் ஹங்கேரி நாட்டு நீச்சல் வீராங்கனை கேத்தலின் ஸோகெ.
TMSPD934	1956, 1960, 1964 ஒலிம் பிக்குகளில் நீச்சல் பிரிவில் தொடர்ந்து தங்கப்பதக்கங்களை வென்றதோடு மட்டுமின்றி 39 உலக சாதனை வெற்றிகளைப் பெற்றவர் ஆஸ்திரேலிய நாட்டு நீச்சல் வீராங்கனை டான் பிரேஸர்.
TMSPD935	மேற்கிந்தியத் தீவுகளை வென்றது இந்தியா : இந்தியாவிற்குக் கிரிக்கெட் சுற்றுப்பயணம் மேற்கொண்டுள்ள மேற்கிந்தியத் தீவுகள் அணிக்கும், இந்திய அணிக்குமிடையிலான 3 போட்டிகள் கொண்ட ஒருநாள் சர்வதேசப் போட்டித் தொடரின் 3வது போட்டியை இந்திய அணி வெற்றிகொண்டு இத்தொடரை 2௧ என்ற கணக்கில் கைப்பற்றியுள்ளது.
TMSPD936	கான்பூரில் இடம்பெற்ற இப்போட்டியில் நாணயச்சுழற்சியில் வெற்றிபெற்ற இந்திய அணி முதலில் களத்தடுப்பில் ஈடுபடத் தீர்மானித்தது. இதன்படி முதலில் துடுப்பெடுத்தாடிய மேற்கிந்தியத் தீவுகள் அணி 50 ஓவர்களில் 5 விக்கெட்டுக்களை இழந்து 263 ஓட்டங்களைப் பெற்றது.
TMSPD937	20 ஓட்டங்களுக்கே முதலாவது விக்கெட்டை இழந்த அவ்வணி சார்பாக 2வது விக்கெட்டுக்காக 117 ஓட்டங்கள் பகிரப்பட்டன.
TMSPD938	அத்தோடு 6வது விக்கெட்டுக்காள டெரன் பிராவோ, டெரன் சமி இருவரும் சிறப்பான ஆட்டத்தைப் புரிந்து பிரிக்கப்படாத 67 ஓட்டங்களைப் பகிர்ந்தனர்.
TMSPD939	துடுப்பாட்டத்தில் மேற்கிந்தியத் தீவுகள் அணி சார்பாக மார்லன் சாமுவேல்ஸ் 93 பந்துகளில் 71 ஓட்டங்களையும், கெரன் பவல் 81 பந்துகளில் 70 ஓட்டங்களையும், டெரன் பிராவோ 53 பந்துகளில் ஆட்டமிழக்காமல் 51 ஓட்டங்களையும், டெரன் சமி 29 பந்துகளில் ஆட்டமிழக்காமல் 37 ஓட்டங்களையும் பெற்றனர்.
TMSPD940	பந்துவீச்சில் இந்திய அணி சார்பாக இரவிச்சந்திரன் அஷ்வின் 2 விக்கெட்டுக்களையும், புவனேஷ்வர் குமார், மொஹமட் ஷமி, இரவீந்திர ஜடேஜா மூவரும் தலா ஒரு விக்கெட்டையும் கைப்பற்றினர்.
TMSPD941	264 ஓட்டங்களை வெற்றி இலக்காகக் கொண்டு துடுப்பெடுத்தாடிய இந்திய அணி 46.1 ஓவர்களின் நிறைவில் 5 விக்கெட்டுக்களை இழந்து வெற்றி இலக்கை அடைந்தது.
TMSPD942	29 ஓட்டங்களுக்கு முதலாவது விக்கெட்டை இழந்த அவ்வணியின் இரண்டாவது விக்கெட் 61 ஓட்டங்களுக்கு இழக்கப்பட்டது. ஆனால் ஷீகர் தவான், யுவ்ராஜ் சிங் இருவரும் 3வது விக்கெட்டுக்காக 129 ஓட்டங்களைப் பகிர்ந்தனர்.
TMSPD943	துடுப்பாட்டத்தில் இந்திய அணி சார்பாக ஷீகர் தவான் 95 பந்துகளில் 119 ஓட்டங்களையும், யுவ்ராஜ் சிங் 74 பந்துகளில் 55 ஓட்டங்களையும், சுரேஷ் ரெய்னா 43 பந்துகளில் 34 ஓட்டங்களையும் பெற்றனர்.
TMSPD944	பந்துவீச்சில் மேற்கிந்தியத் தீவுகளின் ரவி ராம்போல், டுவைன் பிராவோ இருவரும் தலா 2 விக்கெட்டுக்களையும், சுனில் நரைன் இருவரும் ஒரு விக்கெட்டைக் கைப்பற்றினர். இப்போட்டியின் நாயகனாக ஷீகர் தவான் தெரிவானார்.
TMSPD945	உலககிண்ண கிரிக்கெட் போட்டி தொடர் (19 வயதிற்குட்பட்டோர்): ஒரு மீள் பார்வை : 19 வயதிற்குட்பட்டவருக்கான உலகக் கிண்ண போட்டி தொடரின் முதல் சுற்று போட்டிகள் நிறைவடைந்துள்ளன.
TMSPD946	அதன் அடிப்படையில் 8 அணிகள் காலிறுதிச் சுற்று தொடருக்கு தெரிவாகியுள்ளன. 16 அணிகள் இந்த தொடரில் களமிறங்கியிருந்தன.
TMSPD947	நான்கு குழுக்களாக பிரிக்கப்பட்டு ஒவ்வொரு குழுவிலும் முதல் இரண்டு இடங்களைப் பெறும் அணிகள் காலிறுதி தொடருக்கு தெரிவாகின. மற்றைய இரு அணிகளும் வெளியேற்றப்பட்டன.
TMSPD948	குழு A இல் அவுஸ்திரேலிய அணி, இங்கிலாந்து, அயர்லாந்து, நேபால் அணிகளை வெற்றி கொண்டு 6 புள்ளிகளுடன் முதல் இடத்தைப் பெற்றுக் கொண்டது.
TMSPD949	இங்கிலாந்து அணி அவுஸ்திரேலிய அணியிடம் மாத்திரம் தோல்வியை சந்தித்து 4 புள்ளிகளுடன் இரண்டாம் இடத்தைப் பெற்றுக் கொண்டது.
TMSPD950	அயர்லாந்து அணி நேபால் அணியை மாத்திரம் வெற்றி கொண்டு மூன்றமிடத்தைப் பிடித்தது. நேபால் அணிக்கு ஒரு வெற்றி தானும் கிடைக்கவில்லை.
TMSPD951	குழு B இல் பாகிஸ்தான் அணிக்கு இலகுவான வெற்றிகள் கிடைக்க, இலகுவாக மூன்று போட்டிகளிலும் வெற்றி பெற்று காலிறுதிப் போட்டிக்கு தெரிவானது.
TMSPD952	நியூசிலாந்து அணி - ஆப்கானிஸ்தான், ஸ்கொட்லாந்து அணிகளை வெற்றி கொண்டு நான்கு புள்ளிகளுடன் இரண்டாமிடத்தைப் பெற்றது.
TMSPD953	ஆப்கானிஸ்தான் அணிக்கு ஸ்கொட்லாந்து அணியிடம் கிடைத்த வெற்றி மூன்றாமிடத்தை கொடுத்தது. ஸ்கொட்லாந்து அணி மூன்றுபோட்டிகளிலும் தோல்வியை சந்தித்து இறுதி இடத்தை பெற்றுக்கொண்டது.
TMSPD954	குழு C இல் மேற்கிந்திய தீவுகள் அணி மூன்று போட்டிகளிலும் இலகுவாக வெற்றி பெற்று 6 புள்ளிகளுடன் காலிறுதிப் போட்டிக்கு தெரிவாக, மேற்கிந்திய தீவுகளிடம் தோல்வியடைந்த இந்திய அணி மற்றைய இரண்டு போட்டிகளிலும் வெற்றி பெற்று காலிறுதிப் போட்டிக்கு நான்கு புள்ளிகளுடன் தெரிவானது.
TMSPD955	இந்த இரண்டு அணிகளுக்கும் கிடைத்த மற்றைய அணிகளும் இலகுவாக போய்விட அந்த இரண்டு அணிகளும் வெளியேற்றப்பட்டன.
TMSPD956	இதில் சிம்பாவே அணிக்கு ஒரு வெற்றி கிடைத்தது. சகல அணிகளிடமும் தோல்விகளை சந்தித்த அணியாக பப்புவா நியூகினியா அணி மாறிப்போனது.
TMSPD957	இந்தக் குழு ஓரளவு இறுக்கமான குழுவாக அமைந்துள்ளது. இலங்கை அணி இந்தக் குழுவில் இருந்து வெளியேற்றபட்டுள்ளது.
TMSPD958	தென் ஆபிரிக்கா, பங்களாதேஷ் அணிகளே இந்தக் குழுவில் இருந்து தெரிவான அணிகள் ஆகும்.
TMSPD959	தென் ஆபிரிக்கா அணி மூன்று போட்டிகளும் வெற்றி பெற்றுக் கொண்டு ஆறு புள்ளிகளை பெற்று முதல் இடத்தை தனதாக்கிக் கொண்டது.
TMSPD960	பங்களாதேஷ் அணி இலங்கை, நபிபியா அணிகளை வெற்றி பெற்று இரண்டாம் இடத்தைப் பெற்று காலிறுதிப் போட்டிக்கு தெரிவானது.
TMSPD961	இலங்கை அணிக்கு நபிபியா அணியுடன் மாத்திரமே வெற்றி கிடைத்தது. 2 புள்ளிகளுடன் மூன்றாம் இடத்தைப் பெற்று அடுத்த சுற்று வாய்ப்பை இலங்கை அணி இழந்தது.
TMSPD962	நபிபியா அணிக்கு மூன்று போட்டிகளிலும் தோல்வி.
TMSPD963	காலிறுதிப் போட்டிகள் : முதல் சுற்றுப் போட்டிகளின் அடிப்படையில் குழு A இல் முதலாம் இடத்தைப் பிடித்த அவுஸ்திரேலிய அணி குழு D இல் இரண்டாமிடத்தைப் பிடித்த பங்களாதேஷ் அணியை முதல் காலிறுதிப் போட்டியில் சந்தித்தது.
TMSPD964	இந்தப் போட்டியில் அவுஸ்திரேலிய அணி 5 விக்கெட்களால் வெற்றி பெற்றது. முதலில் துடுப்பெடுத்தாடிய பங்களாதேஷ் அணி 43 ஓவர்களில் சகல விக்கெட்களையும் இழந்து 171 ஓட்டங்களைப் பெற்றது.
TMSPD965	பதிலளித்த அவுஸ்திரேலிய அணி 45.5 ஓவர்களில் வெற்றி இலக்கை அடைந்தது.
TMSPD966	இரண்டாவது காலிறுதிப் போட்டி குழு C இல் முதலிடத்தை தனதாக்கிக் கொண்ட மேற்கிந்திய தீவுகள் அணிக்கும், குழு B இல் இரண்டாமிடத்தைப் பெற்றுக்கொண்ட நியூசிலாந்து அணிகளுகிமிடையில் இருபதாம் திகதி நடைபெற்றது. இந்தப் போட்டியில் நியூசிலாந்து அணி 3 விக்கெட்களால் வெற்றி பெற்றது.
TMSPD967	முதலில் துடுப்பெடுத்தாடிய மேற்கிந்திய தீவுகள் அணி 50 ஓவர்களில் சகல விக்கெட்களையும் இழந்து 237 ஓட்டங்களைப் பெற்றது. பதிலளித்த நியூசிலாந்து அணி இறுதிப்பந்தில் வெற்றியை தனதாக்கியது.
TMSPD968	மூன்றாவது காலிறுதிப் போட்டி குழு C இல் இரண்டாமிடத்தைப் பிடித்த இந்திய அணிக்கும், குழு B இல் முதலாமிடத்தைப் பிடித்த பாகிஸ்தான் அணிக்குமிடையில் நடைபெற்றது.
TMSPD969	மீண்டும் ஓர் இந்திய - பாகிஸ்தான் யுத்தம் கிரிக்கெட்டில் நடைபெற்றது. இந்த மோதலில் இந்திய அணி மிகுந்த போராட்டத்துக்கு மத்தியில் ஒரு விக்கெட்டினால் வெற்றி பெற்றது.
TMSPD970	பாகிஸ்தான் அணி 45.1 ஓவர்களில் 136 ஓட்டங்களை பெற்று சகல விக்கெட்களையும் இழந்தது. பதிலளித்த இந்திய 48 ஓவர்களில் 9 விக்கட்களை இழந்து வெற்றி பெற்றது.
TMSPD971	நான்காம் காலிறுதிப் போட்டி குழு D இல் முதலாம் இடத்தைப் பெற்றுக்கொண்ட தென் ஆபிரிக்காவிற்கும், குழு A இல் இரண்டாமிடத்தைப் பெற்றுக் கொண்ட இங்கிலாந்து அணிக்கும் இடையில் 19ஆம் திகதி நடைபெற்றது.
TMSPD972	தென் ஆபிரிக்க அணி 103 ஓட்டங்களால் வெற்றி பெற்றது. முதலில் துடுப்பாடிய தென் ஆபிரிக்க அணி 50 ஓவர்களில் 244 ஓட்டங்களைப் பெற்றுக் கொண்டது.
TMSPD973	பதிலளித்த இங்கிலாந்து அணி 40.3 ஓவர்களில் சகல விக்கெட்களையும் இழந்து 141 ஓட்டங்களைப் பெற்றுக் கொண்டது.
TMSPD974	இந்தப் போட்டிகளில் அடிப்படையில் அவுஸ்திரேலிய, தென் ஆபிரிக்க அணிகளுக்கிடையில் ஓர் அரை இறுதிப் போட்டியும், இந்திய, நியூசிலாந்து அணிகளுக்கிடையில் இன்னுமொரு அரை இறுதிப் போட்டியும் நடைபெற்றன.
TMSPD975	அரை இறுதிப் போட்டிகள் : தென் ஆபிரிக்க, அவுஸ்திரேலிய அணிகளுக்கிடையிலான முதலாவது அரை இறுதிப் போட்டியில் அவுஸ்திரேலிய அணி வெற்றி பெற்று இறுதிப் போட்டிக்கு தெரிவானது.
TMSPD976	முதலில் துடுப்பெடுத்தாடிய தென் ஆபிரிக்க அணி 50 ஓவர்களில் 08 விக்கெட் இழப்பிற்கு 191 ஓட்டங்களைப் பெற்றுக் கொண்டது.
TMSPD977	மரே கொட்சி 50 ஓட்டங்களைப் பெற்றுக் கொண்டார். மார்க் ஸ்டெகெட்டி 3 விக்கெட்களைக் கைப்பற்றிக் கொண்டார். பதிலளித்த அவுஸ்திரேலிய அணி 48.3 ஓவர்களில் 6 விக்கெட்களை இழந்து வெற்றி பெற்றது.
TMSPD978	இதில் 66 ஓட்டங்களை கமேரோன் பன்க்ரோப்ட் பெற்றுக் கொண்டார். பந்து வீச்சில் லிசார்ட் வில்லியம்ஸ் 3 விக்கெட்களைக் கைப்பற்றிக்கொண்டார்.
TMSPD979	இரண்டாவது அரை இறுதிப் போட்டி இந்தியா, நியூசிலாந்து அணிகளுக்கிடையில் இடம்பெற்றது.
TMSPD980	இதில் இந்திய அணி 9 ஓட்டங்களால் வெற்றி பெற்று இறுதிப் போட்டிக்கு தெரிவானது. முதலில் துடுப்பெடுத்தாடிய இந்திய அணி 50 ஓவர்களில் 9 விக்கெட்களை இழந்து 209 ஓட்டங்களைப் பெற்றுக்கொண்டது.
TMSPD981	பிரசாந்த் சோப்ரா 52 ஓட்டங்களைப் பெற்றுக் கொண்டார். பந்து வீச்சில் பென் ஹோர்ன் 3 விக்கெட்களைக் கைப்பற்றிக்கொண்டார்.
TMSPD982	பதிலுக்கு துடுப்பெடுத்தாடிய அவுஸ்திரலிய அணி 50 ஓவர்களில் 9 விக்கெட்களை இழந்து 200 ஓட்டங்களைப் பெற்றது.
TMSPD983	சந்தீப் சிங்க், ஹர்மீத் சிங்க், ரவிகாந்த் சிங்க் ஆகியோர் தலா இரண்டு விக்கெட்களைக் கைப்பற்றினர்.
TMSPD984	இறுதிப் போட்டி : முதலில் அவுஸ்திரேலிய அணி துடுபெடுத்தாடி 50 ஓவர்களில் 8 விக்கெட்களை இழந்து 225 ஓட்டங்களைப் பெற்றுக் கொண்டது.
TMSPD985	அணித்தலைவர் வில்லியம் போஸிஸ்டோ ஆட்டமிழக்காமல் 87 ஓட்டங்களைப் பெற்றுக் கொண்டார். அஸ்டன் டேர்னர் 50 ஓவர்களில் 8 விக்கெட்களை இழந்து 225 ஓட்டங்களைப் பெற்றுக் கொண்டது.
TMSPD986	சந்தீப் சிங்க் 4 விக்கெட்களைக் கைப்பற்றிக் கொண்டார். பதிலளித்தாடிய இந்திய அணி 47.4 ஓவர்களில் 4 விக்கெட்களை இழந்து வெற்றியை தனதாக்கியது. பெற கஷ்டமான இலக்கு.
TMSPD987	100 ஓட்டங்களிற்குள் 4 விக்கெட்களை இழந்த நிலையில் இந்திய அணி வெற்றி பெறுவது கஷ்டம் என எதிர்பார்க்கப்பட்ட போதும் ஐந்தாவது விக்கெட் இணைப்பாட்டம் மிக சிறப்பாக அமைந்தது.
TMSPD988	முறியடிக்கபடாத 130 ஓட்டங்களை அணித்தலைவரும், ஆரம்ப துடுப்பாட்ட வீரருமான உன்மக்ட் சந்த் மற்றும் விக்கெட்காப்பாளர் சமித் பட்டேல் ஆகியோரும் இணைந்து பெற்றுக் கொடுத்தனர். இதில் உன்மக்ட் சந்த் 111 ஓட்டங்களைப் பெற்றுக் கொண்டார். சமித் பட்டேல் 64 ஓட்டங்கள்.
TMSPD989	இந்திய அணி ஆறு விக்கெட்களினால் வெற்றி பெற்று சம்பியன் ஆனது. மூன்றாவது தடவையாக இந்திய அணி உலகக் கிண்ணத்தை கைப்பற்றியது. அவுஸ்திரேலியா அணி ஏற்கனவே மூன்று தடவைகள் கைப்பற்றி இருந்ததே ஓர் அணி, கூடுதலான உலககிண்ணத்தை கைப்பற்றியது என்ற சாதனை இருந்தது.
TMSPD990	இந்திய அணி அதை சமப்படுத்தியது. இரு அணிகளும் தலா நான்கு தடவைகள் இறுதிப் போட்டிக்கு தகுதி பெற்றமை குறிப்பிடத்தக்கது. போட்டியின் நாயகனாக உன்மக்ட் சந்த் தெரிவான அதேவேளை, போட்டி தொடர் நாயகனாக அவுஸ்திரேலிய அணித் தலைவர் வில்லியம் போஸிஸ்டோ தெரிவானார்.
TMSPD991	இவர் விளையாடிய 6 போட்டிகளில் ஒன்றில் மாத்திரமே ஆட்டமிழந்து இருந்தார். 276 ஓட்டங்களை துடுப்பெடுத்தாட்டத்தில் பெற்றுக் கொண்டார்.
TMSPD992	தடுமாறி வரும் அவுஸ்திரேலிய அணிக்கு வீரர்களை உள்வாங்க நல்ல வாய்ப்பாக இந்த உலகக்கிண்ணம் அமையும். எதிர்கால அவுஸ்திரலிய அணி கேள்வியான நிலையில் மாற்றங்கள் வர வாய்ப்புக்கள் உள்ளன.
TMSPD993	இந்திய அணித் தலைவர் உன்மக்ட் சந்த் ஐபிஎல் போட்டிகளில் ஏதிர்பார்க்கப்பட்ட வீரர். பெரியளவில் சாதிக்கவில்லை. ஆனால் இறுதி போட்டி துடுப்பாட்டம் அவரை நட்சத்திரம் ஆக்கிவிட்டது. டெல்லி டெயா டெவில்ஸ் அணியில் உள்ள இவர் அதிகம் கவனிக்கப்படுவார்.
TMSPD994	எதிர்கால ஆரம்ப துடுப்பாட்ட வீரர் என்று சொல்லலாம். காரணாம் நிதானமாகவும், தேவையான நேரங்களில் அடித்தாடும் பங்கும், மறுபுற வீரர்களை வழி நடத்தும் விதம் சச்சின் டெண்டுல்கரை பார்ப்பது போல இருந்தது.
TMSPD995	இந்திய அணிக்குள் யுவர்ஜ் சிங்க், விராத் கோலி ஆகியோர் வந்த வழியில் உன்மக்ட் சந்த் வருவாரா? சேவாக் அணியால் வெளியேற அந்த இடம் அவருக்கு கிடைக்குமா? பொறுத்து இருந்து பார்க்கலாம்.
TMSPD996	இலங்கை அணி சார்பாக பந்து வீச்சில் லஹிறு மதுசங்க சிறப்பாக பந்து வீசியுள்ளார். போட்டிகளில் 15 விக்கெட்களைக் கைப்பற்றிக் கொண்டார். ஒரு போட்டியில் 6 விக்கெட்களை கைப்பற்றி இருந்தார். ஆனால் இவர் இலங்கை அணியிலும் பார்க்க தரம் குறைந்த அணிகளுடனேயே அதிகம் விக்கெட்களை கைப்பற்றி இருந்தார்.
TMSPD997	29 ஓட்டங்களுக்கு முதலாவது விக்கெட்டை இழந்த அவ்வணியின் இரண்டாவது விக்கெட் 61 ஓட்டங்களுக்கு இழக்கப்பட்டது. ஆனால் ஷீகர் தவான், யுவ்ராஜ் சிங் இருவரும் 3வது விக்கெட்டுக்காக 129 ஓட்டங்களைப் பகிர்ந்தனர்.
TMSPD998	துடுப்பாட்டத்தில் இந்திய அணி சார்பாக ஷீகர் தவான் 95 பந்துகளில் 119 ஓட்டங்களையும், யுவ்ராஜ் சிங் 74 பந்துகளில் 55 ஓட்டங்களையும், சுரேஷ் ரெய்னா 43 பந்துகளில் 34  ஓட்டங்களையும் பெற்றனர்.
TMSPD999	பந்துவீச்சில் மேற்கிந்தியத் தீவுகளின் ரவி ராம்போல், டுவைன் பிராவோ இருவரும் தலா 2 விக்கெட்டுக்களையும்,  சுனில் நரைன் இருவரும் ஒரு விக்கெட்டைக் கைப்பற்றினர். இப்போட்டியின் நாயகனாக ஷீகர் தவான் தெரிவானார்.
TMSPD1000	பந்துவீச்சில் இந்திய அணி சார்பாக இரவிச்சந்திரன் அஷ்வின் 2 விக்கெட்டுக்களையும், புவனேஷ்வர் குமார், மொஹமட் ஷமி, இரவீந்திர ஜடேஜா மூவரும் தலா ஒரு விக்கெட்டையும் கைப்பற்றினர்.